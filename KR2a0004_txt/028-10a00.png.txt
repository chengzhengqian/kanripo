而刻勒始皇所立石書旁以章始皇之功徳其秋諸侯¶
畔秦三年而二世弑死始皇封禪之後十二嵗秦亡諸¶
儒生疾秦焚詩書誅僇文學百姓怨其法天下畔之皆¶
譌曰始皇上太山為暴風雨所擊不得封禪此豈所謂¶
無其徳而用事者邪昔三代之君皆在河洛之間(世本云/夏禹都)¶
(陽城避商均也又都平陽或在安邑或在晉陽也帝王/世紀云殷湯都毫在梁又都偃師至盤庚徙河北又徙)¶
(偃師也周文武都酆鄗至平王徙都/河南按三代之居皆在河洛之間也)故嵩髙為中岳而¶
四岳各如其方四瀆咸在山東至秦稱帝都咸陽則天¶