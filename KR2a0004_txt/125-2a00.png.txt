後穿夢中所見也召問其名姓姓鄧氏名通文帝説焉¶
尊幸之日異通亦愿謹不好外交雖賜洗沐不欲出於¶
是文帝賞賜通巨萬以十數(言賜通巨萬/以至於十也)官至上大夫¶
文帝時時如鄧通家遊戲然鄧通無他能不能有所薦¶
士獨自謹其身以媚上而已上使善相者相通曰當貧¶
餓死文帝曰能富通者在我也何謂貧乎於是賜鄧通¶
蜀嚴道銅山(括地志云雅州榮經縣北三里有銅山即/鄧通得賜銅山鑄錢者邑榮經即嚴道)¶
得自鑄錢鄧氏錢(錢譜云文字稱/兩同漢四銖文)布天下其富如此文¶