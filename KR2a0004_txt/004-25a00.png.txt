陽曰禍成矣無可奈何褒姒不好笑幽王欲其笑萬方¶
故不笑幽王為熢燧(峯遂二音晝日燃熢以望火煙夜/舉燧以望火光也熢土魯也燧炬)¶
(火也皆山上安/之有冦舉之)大鼓有寇至則舉熢火諸侯悉至至而¶
無寇襃姒乃大笑幽王説之為數舉熢火其後不信諸¶
侯益亦不至幽王以虢石父為卿用事國人皆怨石父¶
為人佞巧善諛好利王用之又廢申后去太子也申侯¶
怒與繒(繒自陵反國語云繒姒姓夏禹後括/地志云繒縣在沂州承縣古侯國)西夷犬戎¶
攻幽王幽王舉熢火徵兵兵莫至遂殺幽王驪山下虜¶