滅其豪穰氏之屬河内道不拾遺而張次公亦為郎以¶
勇悍從軍敢深入有功為岸頭侯寧成家居上欲以¶
為郡守御史大夫宏曰臣居山東為小吏時寧成為濟¶
南都尉其治如狼牧羊成不可使治民上乃拜成為闗¶
都尉嵗餘闗東吏𨽻郡國出入闗者號曰寧見乳虎無¶
值寧成之怒義縦自河内遷為南陽太守聞寧成家居¶
南陽及縱至闗寧成側行送迎然縱氣盛弗為禮至郡¶
遂案寧氏盡破碎其家成坐有罪及孔暴之屬皆犇亡¶