民於太原仲山甫(毛萇云仲山甫樊穆仲也括地志云/漢樊縣城在兖州瑕丘縣西南古樊)¶
(國仲山甫/所封也)諫曰民不可料也宣王不聽卒料民四十六¶
年宣王崩(周春秋云宣王殺杜伯而無辜後三年宣王/會諸侯田于圃日中杜伯起于道左衣朱衣)¶
(冠操朱弓矢射宣王中心折脊/而死國語云杜伯射王於鄗)子幽王宫湼立幽王二¶
年西州三川皆震(按涇渭二水在雍州北洛水一名漆/沮在雍州東北南流入渭此時以王)¶
(城為東周鎬/京為西周)伯陽甫曰周將亡矣夫天地之氣不失其¶
序若過其序民亂之也陽伏而不能出隂迫而不能蒸¶
於是有地震今三川實震是陽失其所而填隂也陽失¶