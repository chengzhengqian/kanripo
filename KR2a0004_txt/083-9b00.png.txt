恐死而負累(諸不以罪/死為累)乃從獄中上書曰臣聞忠無不報¶
信不見疑臣常以為然徒虚語耳昔者荆軻慕燕丹之¶
義白虹貫日太子畏之衛先生為秦畫長平之事太白¶
蝕昴而昭王疑之夫精變天地而信不喻兩主豈不哀¶
哉今臣盡忠竭誠畢議願知左右不明卒從吏訊為世¶
所疑是使荆軻衛先生復起而燕秦不悟也願大王熟¶
察之昔卞和獻寶楚王刖之李斯竭忠胡亥極刑是以¶
箕子佯狂接輿辟世恐遭此患也願大王熟察卞和李¶