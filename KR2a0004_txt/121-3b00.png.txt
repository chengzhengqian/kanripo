諸博士具官待問未有進者及今上即位趙綰王臧之¶
屬明儒學而上亦鄉之於是招方正賢良文學之士自¶
是之後言詩於魯則申培公於齊則轅固生(申轅姓培/固名公生)¶
(其處/號也)於燕則韓太𫝊言尚書自濟南伏生言禮自魯髙¶
堂生言易自菑川田生言春秋於齊魯自胡母生於趙¶
自董仲舒及竇太后崩武安侯田蚡為丞相絀黄老刑¶
名百家之言延文學儒者數百人而公孫宏以春秋白¶
衣為天子三公封以平津侯天下之學士靡然鄉風矣¶