將田都為齊王田榮怒因自立為齊王殺田都而反楚¶
予彭越將軍印令反梁地楚令蕭公角擊彭越彭越大¶
破之陳餘怨項羽之弗王已也令夏説説田榮(上音悦/下音税)請¶
兵擊張耳齊予陳餘兵擊破常山王張耳張耳亡歸漢¶
迎趙王歇於代復立為趙王趙王因立陳餘為代王項¶
羽大怒北擊齊八月漢王用韓信之計從故道還襲雍¶
王章邯邯迎擊漢陳倉(今岐州/縣也)雍兵敗還走止戰好畤¶
又復敗走廢丘漢王遂定雍地東至咸陽引兵圍雍王¶