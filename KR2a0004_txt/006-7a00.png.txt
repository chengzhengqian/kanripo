出之(臨力禁反臨哭也若是/三晉之人逐出令歸也)秦人六百石以上奪爵遷¶
(上音時掌反若是秦人哭臨/者奪其官爵遷移於房陵)五百石以下不臨遷勿奪¶
爵(若是秦人不哭臨不韋者/不奪官爵亦遷移於房陵)自今以來操國事不道如¶
嫪毐不韋者籍其門視此(籍録其子孫/禁不得仕官)秋復嫪毐舍人¶
遷蜀者當是之時天下大旱六月至八月乃雨¶
十三年桓齮攻趙平陽(括地志云平陽故城在相州臨/漳縣西二十五里又云平陽戰)¶
(國時屬韓/後屬趙)殺趙將扈輒(扈音戸輒張獵/反趙之將軍)斬首十萬王之¶
河南正月彗星見東方十月桓齮攻趙¶