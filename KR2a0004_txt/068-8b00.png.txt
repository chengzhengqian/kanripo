具君固不出書曰恃徳者昌恃力者亡君之危若朝露¶
尚將欲延年益夀乎則何不歸十五都(都孫鞅封商於/十五邑故云十)¶
(五/都)灌園於鄙勸秦王顯巖穴之士飬老存孤敬父兄序¶
有功尊有徳可以少安君尚將貪商於之冨寵秦國之¶
教畜百姓之怨秦王一旦捐賔客而不立朝秦國之所¶
以收君者豈其㣲哉亡可翹足而待商君弗從後五月¶
而秦孝公卒太子立公子䖍之徒告商君欲反發吏捕¶
商君商君亡至闗下欲舎客舎客人不知其是商君也¶