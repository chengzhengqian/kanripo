使人微知賊處賊窘自歸具以實告解解曰公殺之固¶
當吾兒不直遂去其賊罪其姊子乃收而塟之諸公聞¶
之皆多解之義益附焉解出入人皆避之有一人獨箕¶
倨視之解遣人問其名姓客欲殺之解曰居邑屋至不¶
見敬是吾徳不修也彼何罪乃隂屬尉史曰是人吾所¶
急也至踐更時脱之每至踐更數過吏弗求快之問其¶
故乃解使脱之箕倨者乃肉袒謝罪少年聞之愈益慕¶
解之行雒陽人有相仇者邑中賢豪居閒者以十數終¶