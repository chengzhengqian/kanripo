之九江王布所曰公能令布舉兵叛楚項羽必留擊之¶
得留數月吾取天下必矣隨何往説九江王布布果背¶
楚楚使龍且往擊之漢王之敗彭城而西行使人求家¶
室家室亦亡不相得敗後乃獨得孝恵六月立為太子¶
大赦罪人令太子守櫟陽諸侯子在闗中者皆集櫟陽¶
為衛引水灌廢丘廢丘降章邯自殺更名廢丘為槐里¶
於是令祠官祀天地四方上帝山川以時祀之興闗¶
内卒乗塞是時九江王布與龍且戰不勝與隨何間行¶