主人荆卿則已駕而去榆次矣使者還報蓋聶曰固去¶
也吾曩者目攝之(攝猶/視也)荆軻游於邯鄲魯句踐與荆軻¶
博爭道魯句踐怒而叱之荆軻嘿而迯去遂不復會荆¶
軻既至燕愛燕之狗屠及善擊筑者髙漸離(音子/亷反)荆軻嗜¶
酒日與狗屠及髙漸離飲於燕市酒酣以往髙漸離撃¶
筑荆軻和而歌於市中相樂也已而相泣旁若無人者¶
荆軻雖游於酒人乎然其為人沈深好書其所游諸侯¶
盡與其賢豪長者相結其之燕燕之處士田光先生亦¶