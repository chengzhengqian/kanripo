而謂吴起曰美哉乎山河之固此魏國之寳也起對曰¶
在徳不在險昔三苗氏左洞庭右彭蠡徳義不脩禹滅¶
之夏桀之居左河濟右泰華伊闕在其南羊腸在其北¶
脩政不仁湯放之殷紂之國左孟門右太行常山在其¶
北大河經其南脩政不徳武王殺之由此觀之在徳不¶
在險若君不脩徳舟中之人盡為敵國也武侯曰善即¶
封吴起為西河守甚有聲名魏置相相田文吴起不悦¶
謂田文曰請與子論功可乎田文曰可起曰將三軍使¶