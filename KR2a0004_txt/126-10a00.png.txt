以日夜孜孜修學行道不敢止也今世之處士時雖不¶
用崛然獨立塊然獨處上觀許由下察接輿策同范蠡¶
忠合子胥天下和平與義相扶寡偶少徒固有常也子¶
何疑於余哉於是諸先生黙然無以應也建章宫(在長/安縣)¶
(西北二十里/長安故城中)後閤重櫟中有物出焉其狀似麋以聞武¶
帝往臨視之問左右羣臣習事通經術者莫能知詔東¶
方朔視之朔曰臣知之願賜羙酒梁飯大飱臣臣乃言¶
詔曰可已飱又曰某所有公田魚池蒲葦數頃陛下以¶