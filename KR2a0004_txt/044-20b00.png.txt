不久矣二十年秦圍邯鄲信陵君無忌矯奪將軍晉鄙¶
兵以救趙(括地志云魏徳故城一名晉鄙城在衛縣西/北五十里即公子無忌矯奪晉鄙兵故名魏)¶
(徳城/也)趙得全無忌因留趙二十六年秦昭王卒三十年¶
無忌歸魏率五國兵攻秦敗之河内走蒙驁魏太子増¶
質于秦秦怒欲囚魏太子増或為増謂秦王曰公孫喜¶
固謂魏相曰請以魏疾擊秦秦王怒必囚増魏王又怒¶
擊秦秦必傷今王囚増是喜之計中也故不若貴増而¶
合魏以疑之于齊韓秦乃止増三十一年秦王政初立¶