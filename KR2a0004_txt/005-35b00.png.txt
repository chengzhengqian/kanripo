侯皆使其將相來弔祠視䘮事孝文王元年赦罪人修¶
先王功臣褒厚親戚弛苑囿孝文王除䘮十月己亥即¶
位三日辛丑卒子莊襄王立莊襄王元年大赦罪人修¶
先王功臣施徳厚骨肉而布恵於民東周君與諸侯謀¶
秦秦使相國吕不韋誅之盡入其國秦不絶其祀以陽¶
人地賜周君奉其祭祀使䝉驁伐韓韓獻成臯鞏(括地/志云)¶
(洛州汜水縣古之虢國亦鄭之制邑又名虎牢漢之成/臯鞏恭竦反今洛州鞏縣爾時秦滅東周韓亦得其地)¶
(又獻/於秦)秦界至大梁初置三川郡二年使䝉驁攻趙定太¶