矣大夫皆伏謁將與大夫盟而立之鮑牧醉乞誣大夫¶
曰吾與鮑牧謀共立陽生鮑牧怒曰子忘景公之命乎¶
諸大夫相視欲悔陽生前頓首曰可則立之否則已鮑¶
牧恐禍起乃復曰皆景公子也何為不可乃與盟立陽¶
生是為悼公悼公入宫使人遷晏孺子於駘殺之幕下¶
而逐孺子母芮子芮子故賤而孺子少故無權國人輕¶
之悼公元年齊伐魯取讙闡初陽生亡在魯季康子以¶
其妹妻之及歸即位使迎之季姬與季魴侯通言其情¶