止于陶(括地志云陶山在濟州平隂縣東二十五里/止此山之陽也今山南五里猶有朱公家)以¶
為此天下之中交易有無之路通為生可以致富矣於¶
是自謂陶朱公復約要父子耕畜廢居候時轉物逐什¶
一之利居無何則致貲累巨萬天下稱陶朱公朱公居¶
陶生少子少子及壮而朱公中男殺人囚於楚朱公曰¶
殺人而死職也然吾聞千金之子不死於市告其少子¶
往視之乃装黄金千溢置褐器中載以一牛車且遣其¶
少子朱公長男固請欲行朱公不聴長男曰家有長子¶