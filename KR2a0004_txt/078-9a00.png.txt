重而進妾於楚王王必幸妾妾頼天有子男則是君之¶
子為王也楚國盡可得孰與身臨不測之罪乎春申君¶
大然之乃出李園女弟謹舍而言之楚王楚王召入幸¶
之遂生子男立為太子以李園女弟為王后楚王貴李¶
園園用事李園既入其女弟立為王后子為太子恐春¶
申君語泄而益驕隂飬死士欲殺春申君以滅口而國¶
人頗有知之者春申君相二十五年楚考烈王病朱英¶
謂春申君曰世有毋望之福(無望猶不/望而忽至)又有毋望之禍¶