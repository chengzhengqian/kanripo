吏卒尚衆其心不服至闗中不聴事必危不如擊殺之¶
而獨與章邯長史欣都尉翳入秦於是楚軍夜擊阬¶
秦卒二十餘萬人新安城南行畧定秦地函谷闗(括/地)¶
(志云函谷闗在陜州桃林縣西南十二里秦函谷闗/也圖記云西去長安四百餘里路在谷中故以為名)有¶
兵守闗不得入又聞沛公已破咸陽項羽大怒使當陽¶
君等擊闗項羽遂入至于戲西沛公軍霸上未得與項羽¶
相見沛公左司馬曹無傷使人言於項羽曰沛公欲王¶
闗中使子嬰為相珍寳盡有之項羽大怒曰旦日饗士¶