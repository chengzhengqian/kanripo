公殆天授故遂從之不去見景駒及沛公之薛見項梁¶
項梁立楚懐王良乃說項梁曰君已立楚後而韓諸公子¶
横陽君成賢可立為王益樹黨項梁使良求韓成立以¶
為韓王以良為韓申徒與韓王將千餘人西略韓地得¶
數城秦輙復取之往來為游兵潁川沛公之從雒陽南出¶
轘轅良引兵從沛公下韓十餘城擊破楊熊軍沛公乃¶
令韓王成留守陽翟與良俱南攻下宛西入武闗沛公¶
欲以兵二萬人擊秦嶢下軍良說曰秦兵尚彊未可輕¶