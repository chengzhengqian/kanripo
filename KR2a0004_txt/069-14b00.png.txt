重諸侯各發使送之甚衆擬於王者周顯王聞之恐懼¶
除道使人郊勞蘇秦之昆弟妻嫂側目不敢仰視俯伏¶
侍取食蘇秦笑謂其嫂曰何前倨而後恭也嫂委蛇蒲¶
服以靣掩地而謝曰見季子位髙金多也蘇秦喟然嘆¶
曰此一人之身富貴則親戚畏懼之貧賤則輕易之况¶
衆人乎且使我有雒陽負郭田二頃吾豈能佩六國相¶
印乎於是散千金以賜宗族朋友初蘇秦之燕貸百錢¶
為資及得富貴以百金償之徧報諸所嘗見徳者其從¶