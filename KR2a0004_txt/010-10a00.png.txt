絳侯勃免丞相就國以太尉頴隂侯嬰為丞相罷太尉¶
官屬丞相四月城陽王章薨淮南王長與從者魏敬殺¶
辟陽侯審食其五月匈奴入北地居河南為冦帝初幸¶
甘泉六月帝曰漢與匈奴約為昆弟毋使害邉境所以¶
輸遺匈奴甚厚今右賢王離其國將衆居河南降地非¶
常故往來近塞捕殺吏卒驅保塞蠻夷令不得居其故¶
陵轢邉吏入盗甚敖無道非約也其發邉吏騎八萬五¶
千詣髙奴遣丞相頴隂侯灌嬰撃匈奴匈奴去發中尉¶