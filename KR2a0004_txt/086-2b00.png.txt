夷昧之子僚為王公子光曰使以兄弟次邪季子當立¶
必以子乎則光真適嗣當立故嘗隂養謀臣以求立光¶
既得専諸善客待之九年而楚平王死春吴王僚欲因楚¶
喪使其二弟公子蓋餘屬庸將兵圍楚之濳(濳故城在/壽州霍山)¶
(縣東二/百歩)使延陵季子於晉以觀諸侯之變楚發兵絶吳¶
將蓋餘屬庸路吳兵不得還於是公子光謂専諸曰此¶
時不可失不求何獲且光真王嗣當立季子雖來不吾¶
廢也専諸曰王僚可殺也母老子弱而兩弟將兵伐楚¶