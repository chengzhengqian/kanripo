初起禱豐枌榆社徇沛為沛公則祠蚩尤釁鼓旗遂以¶
十月至灞上與諸侯平咸陽立為漢王因以十月為年¶
首而色上赤二年東擊項藉而還入闗問故秦時上帝¶
祠何帝也對曰四帝有白青黄赤帝之祠髙祖曰吾聞¶
天有五帝而有四何也莫知其説於是髙祖曰吾知之¶
矣乃待我而具五也乃立黒帝祠命曰北畤有司進祠¶
上不親往悉召故秦祝官復置太祝太宰如其故儀禮¶
因令縣為公社下詔曰吾甚重祠而敬祭今上帝之祭¶