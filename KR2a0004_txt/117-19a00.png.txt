難而樂盡人臣之道也故有剖符之封析珪而爵¶
位為通侯居列東第終則遺顯號於後世𫝊土地¶
於子孫行事甚忠敬居位甚安佚名聲施於無窮¶
功烈著而不滅是以賢人君子肝腦塗中原膏液潤¶
野草而不辭也今奉幣役至南夷即自賊殺或亡逃抵¶
誅身死無名謚為至愚耻及父母為天下笑人之度量¶
相越豈不逺哉然此非獨行者之罪也父兄之教不先¶
子弟之率不謹也寡亷鮮耻而俗不長厚也其被刑戮¶