年秦宣公作宻畤於渭南祭青帝其後十四年秦繆公¶
立病卧五日不寤寤乃言夢見上帝上帝命繆公平晉¶
亂史書而記藏之府而後世皆曰秦繆公上天秦繆公¶
即位九年齊桓公既霸㑹諸侯於葵丘(括地志云葵丘/在曹州考城縣)¶
(東南一里五十歩郭/内即桓公所㑹處也)而欲封禪管仲曰古者封㤗山禪¶
梁父者(括地志云梁地山在兖/州泗水縣北八十里也)七十二家(韓書外傳云/孔子升㤗山)¶
(觀易姓而王可得而數者七十餘人不得而數者萬數/也按管仲所記自無懐氏以下十二家其六十家無紀)¶
(録/也)而夷吾所記者十有二焉昔無懐氏封㤗山禪云云¶