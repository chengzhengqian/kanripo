於是伊尹放之於桐宫(晉太康地記云尸鄉南有亳坂/東有城太甲所放處也按尸鄉)¶
(在洛州偃師縣/西南五里也)三年伊尹攝行政當國以朝諸侯帝太¶
甲居桐宫三年悔過自責反善於是伊尹迺迎帝太甲¶
而授之政帝太甲修徳諸侯咸歸殷百姓以寧伊尹嘉¶
之迺作太甲訓三篇襃帝太甲稱太宗太宗崩子沃丁¶
立帝沃丁之時伊尹卒既葬伊尹於亳(括地志云伊尹/墓在洛州偃師)¶
(縣西北八里又云宋州楚丘縣西北十五里有伊尹墓/恐非也帝王世紀伊尹名摯為湯相號阿衡年百嵗卒)¶
(天霧三日沃丁/以天子禮葬之)咎單遂訓伊尹事作沃丁沃丁崩弟太¶