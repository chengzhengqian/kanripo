竇姬以良家子入宫侍太后太后出宫人以賜諸王各¶
五人竇姬與在行中竇姬家在清河欲如趙近家請其¶
主遣宦者吏(謂宦者為吏主/發遣宫人也)必置我籍趙之伍中宦者¶
忘之誤置其籍代伍中籍奏詔可當行竇姬涕泣怨其¶
宦者不欲往相彊乃肯行至代代王獨幸竇姬生女嫖¶
後生兩男而代王王后生四男先代王未入立為帝而¶
王后卒後代王立為帝而王后所生四男更病死孝文¶
帝立數月公卿請立太子而竇姬長男最長立為太子¶