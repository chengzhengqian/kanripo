二子貢不受遂行報吴王曰臣敬以大王之言告越王¶
越王大恐曰孤不幸少失先人内不自量抵罪於吴軍¶
敗身辱棲于㑹稽國為虚莽賴大王之賜使得奉俎豆¶
而脩祭祀死不敢忘何謀之敢慮後五日越使大夫種¶
頓首言於吴王曰東海役臣孤勾踐使者臣種敢脩下¶
吏問於左右今竊聞大王將興大義誅彊救弱困暴齊¶
而撫周室請悉起境内士卒三千人孤請自被堅執鋭¶
以先受矢石因越賤臣種奉先人藏器甲二十領鈌屈¶