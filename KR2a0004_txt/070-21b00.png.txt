者傷小者死莊子從傷者而刺之一舉果有雙虎之功¶
令韓魏相攻朞年不解是必大國傷小國亡從傷而伐¶
之一舉必有兩實此猶莊子刺虎之類也臣主與王何¶
異也惠王曰善卒弗救大國果傷小國亡秦興兵而伐¶
大尅之此陳軫之計也¶
犀首者魏之隂晉人也名衍姓公孫氏與張儀不善張¶
儀為秦之魏魏王相張儀犀首弗利故令人謂韓公叔¶
曰張儀已合秦魏矣其言曰(此張儀合/秦魏之辭)魏攻南陽秦攻¶