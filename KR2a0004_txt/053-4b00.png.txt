君心矣夫置衛衛君非以寵君也願君讓封勿受悉以¶
家私財佐軍則上心說相國從其計高帝乃大喜漢十¶
二年秋黥布反上自將擊之數使使問相國何為相國¶
為上在軍乃拊循勉力百姓悉以所有佐軍如陳豨時¶
客有說相國曰君滅族不乆矣夫君位為相國功第一¶
可復加哉然君初入闗中得百姓心十餘年矣皆附君¶
常復孶孶得民和上所為數問君者畏君傾動闗中今¶
君胡不多買田地賤貰貸(貰音世又食夜反/賖也下天得反)以自汙上¶