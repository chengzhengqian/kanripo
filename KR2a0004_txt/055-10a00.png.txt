君安得髙枕而卧乎留侯曰始上數在困急之中幸用¶
臣筴今天下安定以愛欲易太子骨肉之閒雖臣等百¶
餘人何益吕澤彊要曰為我畫計留侯曰此難以口舌¶
爭也顧上有不能致者天下有四人四人者年老矣皆¶
以為上慢侮人故逃匿山中義不為漢臣然上髙此四¶
人今公誠能無愛金玉璧帛令太子為書卑辭安車因¶
使辯士固請宜來來以為客時時從入朝令上見之則¶
必異而問之問之上知此四人賢則一助也於是吕后¶