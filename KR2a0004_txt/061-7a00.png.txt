死作歌其辭曰登彼西山兮采其薇矣以暴易暴兮不¶
知其非矣神農虞夏忽焉沒兮我安適歸矣于嗟徂兮¶
命之衰矣遂餓死於首陽山由此觀之怨耶非耶或曰¶
天道無親常與善人若伯夷叔齊可謂善人者非耶積¶
仁絜行如此而餓死且七十子之徒仲尼獨薦顔淵為¶
好學然回也屢空糟糠不厭而卒蚤夭天之報施善人¶
其何如哉盗跖日殺不辜(按蹠者黄帝時大盗之名以/栁下恵弟為天下大盗故世)¶
(放古號/之盗蹠)肝人之肉暴戾恣睢(睢仰白目怒貎也言盗蹠/兇暴惡戾恣性怒白目也)¶