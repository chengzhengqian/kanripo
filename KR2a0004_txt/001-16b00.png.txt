(字曰叟叟無/目之稱也)瞽叟父曰橋牛(橋又/音嬌)橋牛父曰句望(句古/侯反)¶
(望音/亡)句望父曰敬康敬康父曰窮蟬窮蟬父曰帝顓頊¶
顓頊父曰昌意以至舜七世矣自從窮蟬以至帝舜皆¶
微為庶人舜父瞽叟盲而舜母死瞽叟更娶妻而生象¶
象傲瞽叟愛後妻子常欲殺舜舜避逃及有小過則受¶
罪順事父及後母與弟日以篤謹匪有懈舜冀州之人¶
也(蒲州河東縣本屬冀州宋永初山川記云蒲坂城中/有舜廟城外有舜宅及二妃壇括地志云媯州有媯)¶
(水源出城中耆舊傳云即舜釐降二女於媯汭之所外/城中有舜井城城北有厯山山上有舜廟未詳按媯州)¶