王必惡越臣請東見越王令出兵以從此實空越名從¶
諸侯以伐也吴王大說乃使子貢之越越王除道郊迎¶
身御至舍而問曰此蠻夷之國大夫何以儼然辱而臨¶
之子貢曰今者吾説吴王以救魯伐齊其志欲之而畏¶
越曰待我伐越乃可如此破越必矣且夫無報人之志¶
而令人疑之拙也有報人之意使人知之殆也事未發¶
而先聞危也三者舉事之大患勾踐頓首再拜曰孤嘗¶
不料力乃與吴戰困於㑹稽痛入於骨髓日夜焦脣乾¶