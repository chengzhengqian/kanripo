莽跋渉山林以事天子唯是桃弧棘矢以共王事齊王¶
舅也晉及魯衛王母弟也楚是以無分而彼皆有周今¶
與四國服事君王将唯命是從豈敢爱鼎靈王曰昔我¶
皇祖伯父昆吾舊許是宅今鄭人貪其田不我予今我¶
求之其予我乎對曰周不爱鼎鄭安敢爱田靈王曰昔¶
諸侯逺我而畏晉今吾大城陳蔡不羮(括地志云不羮/故城在許州襄)¶
(城縣東三十里地理/志云此西不羮者也)賦皆千乘諸侯畏我乎對曰畏¶
哉靈王喜曰析父善言古事焉(左傳昭十二年析父謂/子革曰吾子楚國之望)¶