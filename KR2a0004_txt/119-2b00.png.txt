子産者鄭之列大夫也鄭昭君之時以所愛徐摯為相¶
國亂上下不親父子不和大宫子期言之君以子産為¶
相為相一年豎子不戲狎斑白不提挈僮子不犁畔二¶
年市不豫賈三年門不夜闗道不拾遺四年田器不歸¶
五年士無尺籍(言士民無一尺方板之/籍書什伍什伍相保也)喪期不令而治¶
治鄭二十六年而死丁壯號哭老人兒啼曰子産去我¶
死乎民將安歸¶
公儀休者魯博士也以髙弟為魯相奉法循理無所變¶