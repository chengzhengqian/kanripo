荘襄王卒李斯乃求為秦相文信侯吕不韋舍人不韋¶
賢之任以為郎李斯因以得説説秦王曰胥人者去其¶
㡬也(胥相也㡬謂察也言関東六國與秦相敵者/君臣機宻並有瑕釁可成大功而遂忍之)成大¶
功者在因瑕釁而遂忍之昔者秦穆公之霸終不東并¶
六國者何也諸侯尚衆周徳未衰故五伯迭興更尊周¶
室自秦孝公以來周室卑㣲諸侯相兼闗東為六國秦¶
之乗勝役諸侯葢六世矣(秦孝公惠王文武王/昭王孝文王荘襄王)今諸侯¶
服秦譬若郡縣夫以秦之彊大王之賢由竈上騷除足¶