崩皇帝春秋富未能治天下固恃大臣諸將今諸吕又¶
擅自尊官聚兵嚴威劫列侯忠臣矯制以令天下宗廟¶
所以危今寡人率兵入誅不當為王者漢聞齊發兵而¶
西相國吕産乃遣大將軍灌嬰東擊之灌嬰至滎陽乃¶
謀曰諸吕將兵居闗中欲危劉氏而自立我今破齊還¶
報是益吕氏資也乃留兵屯滎陽使使喻齊王及諸侯¶
與連和以待吕氏之變而共誅之齊王聞之乃西取其¶
故濟南郡亦屯兵於齊西界以待約吕禄吕産欲作亂¶