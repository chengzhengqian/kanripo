欒寗將飲酒炙未熟聞亂使告仲由召䕶駕乘車行爵¶
食炙奉出公輙奔魯仲由將入遇子羔將出曰門已閉¶
矣子路曰吾姑至矣子羔曰不及莫踐其難子路曰食¶
焉不辟其難子羔遂出子路入及門公孫敢闔門曰毋¶
入為也子路曰是公孫也求利而逃其難由不然利其¶
禄必救其患有使者出子路乃得入曰太子焉用孔悝¶
雖殺之必或繼之且曰太子無勇若燔臺必舍孔叔太¶
子聞之懼下石乞盂黶敵子路(燔音煩舍音捨/黶音乙緘反)以戈擊¶