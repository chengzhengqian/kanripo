言兩人事武安已罷朝出止車門召韓御史大夫載怒¶
曰與長孺共一老秃翁何為首䑕兩端韓御史良乆謂¶
丞相曰君何不自喜夫魏其毁君君當免冠解印綬歸¶
曰臣以肺腑幸得待罪固非其任魏其言皆是如此上¶
必多君有讓不廢君魏其必内愧杜門齚舌自殺今人¶
毁君君亦毁人譬如賈豎女子爭言何其無大體也武¶
安謝罪曰爭時急不知出此於是上使御史簿責魏其¶
所言灌夫頗不讎(讎音市周反對也言簿責魏其所言/灌夫實潁川事故魏其不對為欺謾)¶