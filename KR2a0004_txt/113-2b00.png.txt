長沙邊邑敗數縣而去焉髙后遣將軍隆慮侯竈往擊¶
之㑹暑涇士卒大疫兵不能踰嶺嵗餘髙后崩即罷兵¶
佗因此以兵威邊財物賂遺閩越西甌駱役屬焉東西¶
萬餘里迺乗黄屋左纛稱制與中國侔及孝文帝元年¶
初鎮撫天下使告諸侯四夷從代來即位意喻盛徳焉¶
乃為佗親冡在真定置守邑嵗時奉祀召其從昆弟尊官¶
厚賜寵之詔丞相陳平等舉可使南越者平言好畤陸¶
賈先帝時習使南越迺召賈以為太中大夫往使因讓¶