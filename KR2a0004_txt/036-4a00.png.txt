楚伐陳十年陳及楚平十四年靈公與其大夫孔寜儀¶
行父皆通於夏姬(列女傳陳女夏姬者陳大夫夏徴舒/之母御叔之妻也三為王后七為夫)¶
(人公侯争之莫不迷惑失意杜預云夏姬鄭穆公女陳/大夫御叔之妻左傳云殺御叔殺靈侯戮夏南出孔儀)¶
(喪陳/國)衷其衣以戯於朝泄冶諌曰君臣淫亂民何效焉靈¶
公以告二子二子請殺泄冶公弗禁遂殺泄冶十五年¶
靈公與二子飲於夏氏公戯二子曰徴舒似汝二子曰¶
亦如公徴舒怒靈公罷酒出徴舒伏弩廐門射殺靈公¶
孔寜儀行父皆奔楚靈公太子午奔晉徴舒自立為陳¶