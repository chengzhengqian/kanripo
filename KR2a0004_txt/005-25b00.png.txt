(在許州長杜縣西北二/十八里今名西武亭)虜其將魏錯(七故/反)孝公卒子恵¶
文君立是嵗誅衛鞅鞅之初為秦施法(為于/偽反)法不行太¶
子犯禁鞅曰法之不行自於貴戚君必欲行法先於太¶
子太子不可黥黥其傅師於是法大用秦人治及孝公¶
卒太子立宗室多怨鞅鞅亡因以為反而卒車裂以徇¶
秦國恵文君元年楚韓趙蜀人來朝二年天子賀三年¶
王冠(冠音館禮記云年/二十行冠禮也)四年天子致文武胙齊魏為王¶
五年隂晉人犀首(犀音西地理志云華隂縣故隂晉秦/恵王五年更名寕秦髙祖八年更名)¶