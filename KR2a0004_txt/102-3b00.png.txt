曰此人親驚吾馬吾馬頼柔和令他馬固不敗傷我乎¶
而廷尉乃當之罰金釋之曰法者天子所與天下公共¶
也今法如此而更重之是法不信於民也且方其時上¶
使立誅之則已今既下廷尉廷尉天下之平也一傾而¶
天下用法皆為輕重民安所錯其手足唯陛下察之良¶
乆上曰廷尉當是也其後有人盗髙廟坐前玉環捕得¶
文帝怒下廷尉廷尉治釋之案律盗宗廟服御物者為¶
奏奏當棄市上大怒曰人之無道乃盗先帝廟器吾屬¶