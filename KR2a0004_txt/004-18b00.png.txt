於逺是以近無不聽逺無不服今自大畢伯士之終也¶
犬戎氏以其職來王(賈逵云大畢伯士犬戎氏之二君/也白狼白鹿犬戎之職貢也按大)¶
(畢伯士終後犬戎/氏常以其職來王)天子曰(祭公穆王之意/故云天子曰)予必以不享¶
征之且觀之兵無乃廢先王之訓而王幾頓乎(幾音/祈)吾¶
聞犬戎樹敦率舊徳而守終純固其有以禦我矣王遂¶
征之得四白狼四白鹿以歸自是荒服者不至諸侯有¶
不睦者甫侯言於王作修刑辟王曰吁來有國有土告¶
汝祥刑在今爾安百姓何擇非其人何敬非其刑何居¶