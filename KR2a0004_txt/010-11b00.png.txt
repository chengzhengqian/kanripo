(卭僰山也又卭僰山在雅州滎經縣界滎經武徳年間/置本秦嚴也華陽國志云卭筰山故卭人筰人界也山)¶
(巖峭峻曲回九折乃至上下有疑水按即王尊登者也/今從九折西南行至嶲州山多雨少晴俗呼名為漏天)¶
帝許之長未到處所行病死上憐之後十六年追尊淮¶
南王長謚為厲王立其子三人為淮南王衡山王盧江王¶
十三年夏上曰蓋聞天道禍自怨起而福繇徳興百官¶
之非宜由朕躬今祕祝之官移過于下以彰吾之不徳¶
朕甚不取其除之五月齊太倉令淳于公有罪當刑詔¶
獄逮徙繋長安太倉公無男有女五人太倉公將行會¶