梁恵王齊宣王同時其學無所不闚然其要本歸於老¶
子之言故其著書十餘萬言大抵率寓言也(率音律寓/音遇率猶)¶
(類也寓/寄也)作漁父盗跖胠篋(胠音丘魚反篋音苦頬反胠/開也篋箱類也此荘子三篇)¶
(名皆誣毁自古聖君賢臣孔子之徒營/求名譽成以䘮身非抢素任真之道也)以詆訿孔子之¶
徒以明老子之術畏累虚亢桑子之屬皆空語無事實¶
(荘子云庚桑楚者老子弟子北居畏累之山成&KR0008;云山/在魯亦云在深州此篇寄庚桑楚以明至人之徳衞生)¶
(之經若槁木無情死灰無心禍福不至惡有人災言/荘子雜篇庚桑楚已下皆空設言語無有實事也)然¶
善屬書離辭(屬音燭離辭猶/力折其辭句也)指事類情用剽剥儒墨¶