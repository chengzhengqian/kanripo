後范中行氏反晉晉攻之急范中行請粟於齊田乞欲¶
為亂樹黨於諸侯乃説景公曰范中行數有徳於齊齊¶
不可不救齊使田乞救之而輸之粟景公太子死後有¶
寵姬曰芮子生子荼景公病命其相國恵子與髙昭子¶
以子荼為太子景公卒兩相髙國立荼是為晏孺子而¶
田乞不說欲立景公佗子陽生陽生素與乞歡晏孺子¶
之立也陽生奔魯田乞偽事髙昭子國恵子者毎朝代¶
參乗言曰始諸大夫不欲立孺子孺子既立君相之大¶