成公不許晉更從南河渡救宋徴師於衛衛大夫欲許¶
成公不肯大夫元咺攻成公成公出奔(咺况/逺反)晉文公重¶
耳伐衛分其地予宋討前過無禮及不救宋患也衛成¶
公遂出奔陳二嵗如周求入與晉文公㑹晉使人鴆衛¶
成公成公私於周主鴆令薄得不死已而周為請晉¶
文公卒入之衛而誅元咺衛君瑕出奔七年晉文公卒¶
十二年成公朝晉襄公十四年秦穆公卒二十六年齊¶
邴歜弑其君懿公三十五年成公卒子穆公遬立(遬音/速)¶