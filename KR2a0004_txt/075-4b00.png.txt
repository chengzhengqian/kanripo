更封𫝊變名姓以出闗夜半至函谷闗(闗在陜州桃林/縣西南十三里)¶
秦昭王後悔出孟嘗君求之已去即使人馳𫝊逐之孟¶
嘗君至闗闗法雞鳴而出客孟嘗君恐追至客之居下¶
坐者有能為雞鳴而雞盡鳴遂發𫝊出出如食頃秦追¶
果至闗已後孟嘗君出乃還始孟嘗君列此二人於賔¶
客賔客盡羞之及孟嘗君有秦難卒此二人拔之自是¶
之後客皆服孟嘗君過趙趙平原君客之趙人聞孟嘗¶
君賢出觀之皆笑曰始以薛公為魁然也今視之乃𦕈¶