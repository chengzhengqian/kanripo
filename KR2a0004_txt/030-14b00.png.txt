義形於内賜爵闗内侯金六十斤田十頃布告天下天¶
下莫應列侯以百數皆莫求從軍擊羌越至酎少府省¶
金而列侯坐酎金失侯者百餘人乃拜式為御史大夫¶
式既在位見郡國多不便縣官作鹽鐵鐵器苦惡賈貴¶
或彊令民賣買之而船有算商者少物貴乃因孔僅言¶
船算事上由是不悦卜式漢連兵三嵗誅羌滅南越畨¶
禺以西至蜀南者置初郡十七且以其故俗治毋賦税¶
南陽漢中以往郡各以地比給初郡吏卒奉食幣物傳¶