呼聲動天諸侯軍無不人人惴恐於是已破秦軍項羽¶
召見諸侯將入轅門無不膝行而前莫敢仰視項羽由¶
是始為諸侯上將軍諸侯皆屬焉章邯軍棘原項羽軍¶
漳南(括地志云濁漳水一名漳水今俗名栁河在邢州/平鄉縣南注水經云漳水一名大漳水兼有&KR2742;水)¶
(之目/也)相持未戰秦軍數却二世使人讓章邯章邯恐使¶
長史欣請事至咸陽留司馬門三日趙髙不見有不信¶
之心長史欣恐還走其軍不敢出(走音/奏)故道趙髙果使¶
人追之不及欣至軍報曰趙髙用事於中下無可為者¶