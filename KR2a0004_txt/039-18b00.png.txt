今重耳言不遜請殺之成王曰晉公子賢而困於外乆¶
從者皆國噐此天所置庸可殺乎且言何以易之居楚¶
數月而晉太子圉亡秦秦怨之聞重耳在楚乃召之成¶
王曰楚逺更數國乃至晉秦晉接境秦君賢子其勉行¶
厚送重耳重耳至秦繆公以宗女五人妻重耳故子圉¶
妻與往重耳不欲受司空季子曰其國且伐况其故妻¶
乎且受以結秦親而求入子乃拘小禮忘大醜乎遂受¶
繆公大歡與重耳飲趙衰歌黍苗詩繆公曰知子欲急¶