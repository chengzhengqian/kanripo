以來股肱宰臣身行儉約輕財重義較然著明未有若¶
效丞相平津侯公孫𢎞者也位在丞相而為布被脱粟¶
之飯不過一肉故人所善賔客皆分奉禄以給之無有¶
所餘誠内自克約而外從制汲黯詰之乃聞于朝此可¶
謂減於制度而可施行者也徳優則行否則止與内奢¶
泰而外為詭服以釣虚譽者殊科以病乞骸骨孝武皇¶
帝即制曰賞有功襃有徳善善惡惡君宜知之其省思¶
慮存精神輔以醫藥賜告治病牛酒羅帛居數月有瘳¶