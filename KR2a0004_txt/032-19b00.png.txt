僇崔杼尸於市以說衆九年景公使晏嬰之晉與叔向¶
私語曰齊政卒歸田氏田氏雖無大徳以公權私有徳¶
於民民愛之十二年景公如晉見平公欲與伐燕十八¶
年公復如晉見昭公二十六年獵魯郊因入魯與晏嬰¶
俱問魯禮三十一年魯昭公辟季氏難奔齊齊欲以千¶
社封之子家止昭公昭公乃請齊伐魯取鄆(鄆鄆/城也)以居¶
昭公三十二年彗星見景公坐栢寢嘆曰堂堂誰有此¶
乎羣臣皆泣晏子笑公怒晏子曰臣笑羣臣䛕甚景公¶