泰山東萊此五山黄帝之所常逰與神會黄帝且戰且¶
學僊患百姓非其道乃㫁斬非鬼神者百餘嵗然後得¶
與神通黄帝郊雍上帝宿三月鬼臾區號大鴻死塟雍¶
故鴻冢是也其後黄帝接萬靈明廷明廷者甘泉也所¶
謂寒門者谷口也黄帝采首山銅鑄鼎於荆山下鼎既¶
成有龍垂胡&KR1730;下迎黄帝黃帝上騎羣臣後宫從上龍¶
七千餘人龍乃上去餘小臣不得上乃悉持龍&KR1730;龍&KR1730;¶
拔墮(徒果/反)黄帝之弓百姓仰望黄帝既上天乃抱其弓¶