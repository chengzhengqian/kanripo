臣彊諫太后明謂左右曰復言長安君為質者老婦必¶
唾其靣左師觸龍言願見太后太后盛氣而胥之入徐¶
趨而坐自謝曰老臣病足曾不能疾足不得見久矣竊¶
自恕而恐太后體之有所苦也故願望見太后太后曰¶
老婦恃輦而行曰食得毋衰乎曰恃粥耳曰老臣閒者¶
殊不欲食乃彊歩日三四里少益嗜食和于身也太后¶
曰老婦不能太后不和之色少解左師公曰老臣賤息¶
舒祺最少不肖而臣衰竊憐愛之願得補黒衣之缺以¶