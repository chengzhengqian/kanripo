居焉冬蔡遷于州来是嵗魯哀公三年而孔子年六十¶
矣齊助衛圍戚以衞太子蒯瞶在故也夏魯桓釐廟燔¶
南宫敬叔救火孔子在陳聞之曰灾必於桓釐廟乎已¶
而果然秋季桓子病輦而見魯城喟然歎曰昔此國㡬¶
興矣以吾獲罪於孔子故不興也顧謂其嗣康子曰我¶
即死若必相魯相魯必召仲尼後數日桓子卒康子代¶
立已𦵏欲召仲尼公之魚曰昔吾先君用之不終終為¶
諸侯笑今又用之不能終是再為諸侯笑康子曰則誰¶