后為華陽太后真母夏姬尊以為夏太后荘襄王元年¶
以吕不韋為丞相封為文信侯食河南洛陽十萬户荘¶
襄王即位三年薨太子政立為王尊吕不韋為相國號¶
稱仲父(仲中也次父也盖效齊/桓公以管仲為仲父)秦王年少太后時時竊¶
私通吕不韋不韋家僮萬人當是時魏有信陵君(年表/云秦)¶
(昭王五十六年平原卒始皇四年信陵君死始皇九年/李園殺春申君孟嘗君當秦昭王二十四年已後而卒)¶
(最/早)楚有春申君趙有平原君齊有孟嘗君皆下士喜¶
賔客以相傾吕不韋以秦之彊羞不如亦招致士厚遇¶