決理為廷尉於是見知之法生而廢格沮誹窮治之獄¶
用矣其明年淮南衡山江都王謀反迹見而公卿尋端¶
治之竟其黨與而坐死者數萬人長吏益慘急而法令¶
明察當是之時招尊方正賢良文學之士或至公卿大¶
夫公孫𢎞以漢相布被食不重味為天下先然無益於¶
俗稍鶩於功利矣其明年驃騎仍再出擊胡獲首四萬¶
其秋渾邪王率數萬之衆來降於是漢發車二萬乗迎¶
之既至受賞賜及有功之士是嵗費凡百餘巨萬初先¶