(地志云周宣王舅所封故鄧城在襄州安養縣北二十/里春秋之鄧國荘十六年楚文王滅之服虔云鄧曼姓)¶
(也/)鄧人曰楚王易取鄧侯不許也六年伐蔡(豫州上蔡/縣在州北)¶
(七十里古蔡國也/縣外城蔡國城也)虜蔡哀侯以歸已而釋之楚彊陵江¶
漢間小國小國皆畏之十一年齊桓公始霸楚亦始大¶
十二年伐鄧滅之十三年卒子熊囏立是為杜敖杜敖¶
五年欲殺其弟熊惲惲奔隨與隨襲弑杜敖代立是為¶
成王成王惲元年初即位布徳施惠結舊好於諸侯使¶
人獻天子天子賜胙曰鎮爾南方夷越之亂無侵中國¶