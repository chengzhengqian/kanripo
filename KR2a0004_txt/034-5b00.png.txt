私而立公飭君臣之義(飭音/勑)明父子之位寡人之國小¶
不足以為先後(先後並/去聲)雖然則唯太子所以令之太子¶
因要黨聚衆將軍市被圍公宫攻子之不克將軍市被¶
及百姓反攻太子平將軍市被死以徇因搆難數月死¶
者數萬衆人恫恐百姓離志孟軻謂齊王曰今伐燕此¶
文武之時不可失也王因令章子將五都之兵以因北¶
地之衆以伐燕士卒不戰城門不閉燕君噲死齊大勝¶
燕子之亡二年而燕人共立太子平是為燕昭王燕昭¶