帯持要而哭甚悲已而笑拊手且歌盾卜之兆絶而後¶
好趙史援占之曰此夢甚惡非君之身乃君之子然亦¶
君之咎至孫趙將世益衰屠岸賈者始有寵于靈公及¶
至于景公而賈為司宼將作難乃治靈公之賊以致趙¶
盾徧告諸將曰盾雖不知猶為賊首以臣弑君子孫在¶
朝何以懲辠請誅之韓厥曰靈公遇賊趙盾在外吾先¶
君以為無罪故不誅今諸君將誅其後是非先君之意¶
而今妄誅妄誅謂之亂臣有大事而君不聞是無君也¶