(桀之居左河濟右太華伊闕在其南羊腸在其北又周/書度邑篇云武王問太公吾將因有夏之居即河南是)¶
(也括地志云故鄒城在洛州鞏縣西南五十八/里葢桀所居也陽翟縣又是禹所封為夏伯)帝少康¶
崩子帝予立帝予崩子帝槐立帝槐崩子帝芒立帝芒¶
崩子帝泄立帝泄崩子帝不降立帝不降崩弟帝扃立¶
帝扃崩子帝厪立帝厪崩立帝不降之子孔甲是為帝¶
孔甲帝孔甲立好方鬼神事淫亂夏后氏徳衰諸侯畔¶
之天降龍二有雌雄孔甲不能食(音/寺)未得豢龍氏陶唐¶
既衰其後有劉累(括地志云劉累故城在洛州緱氏縣/南五十五里乃劉累舊之故地也)¶