正曰軍中不馳今使者馳云何正曰當斬使者大懼穰¶
苴曰君之使不可殺之乃斬其僕車之左駙馬之左驂¶
以徇三軍(駙音附劉伯荘云駙者箱外/之立木承重校者殉行示也)遣使者還報然¶
後行士卒次舎井竈飲食問疾醫藥身自拊循之悉取¶
將軍之資粮享士卒身與士卒平分粮食最比(比作卑/必耳反)¶
其羸弱者三日而後勒兵病者皆求行争奮出為之赴¶
戰晉師聞之為罷去燕師聞之度水而解(度黄河水/北去而解)於¶
是追擊之遂取所亾封内故境而引兵歸未至國釋兵¶