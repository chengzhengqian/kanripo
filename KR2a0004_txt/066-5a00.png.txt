迎擊大破楚軍於豫章取楚之居巢九年吴王闔廬謂¶
子胥孫武曰始子言郢未可入今果何如二子對曰楚¶
將囊瓦貪而唐蔡皆怨之王必欲大伐之必先得唐蔡¶
乃可闔廬聽之悉興師與唐蔡伐楚與楚夾漢水而陳¶
吴王之弟夫槩將兵請從王不聽遂以其屬五千人撃¶
楚將子常子常敗走奔鄭於是吴乗勝而前五戰遂至¶
郢己夘楚昭王出奔庚辰吴王入郢昭王出亾入雲夢¶
盜擊王王走鄖鄖公弟懐曰平王殺我父我殺其子不¶