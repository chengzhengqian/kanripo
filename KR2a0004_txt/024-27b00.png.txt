(之言以張本也斯湏俄頃也失/之者死故俄頃不可去身者也)致樂以治心則易直子¶
諒之心油然生矣易直子諒之心生則樂樂則安安則¶
久久則天天則神天則不言而信神則不怒而威致樂¶
以治心者也(結所由也有威信由於/深審樂以結心之故)致禮以治躬者也¶
(前明樂治心今明禮檢迹若深審於禮以治/身則莊敬也鄭元云禮自外作故治身也)治躬則莊¶
敬莊敬則嚴威(既身莊敬儼然人望而畏之是威嚴也/治内難見發明樂句多治外易觀發明)¶
(禮句少而/又結也)心中斯湏不和不樂而鄙詐之心入之矣外¶
貌斯湏不莊不敬而慢易之心入之矣故樂也者動於¶