之利(畨音/潘)¶
洛陽東賈齊魯南賈梁楚故泰山之陽則魯其隂則齊¶
齊帯山海膏壤千里冝桑麻人民多文綵布帛魚鹽臨¶
菑亦海岱之間一都㑹也其俗寛緩濶達而足智好議¶
論地重難動揺怯於衆鬬勇於持刺故多劫人者大國¶
之風也其中具五民而鄒魯濵沬泗猶有周公遺風俗¶
好儒備於禮故其民齪齪頗有桑麻之業無林澤之饒¶
地小人衆儉嗇畏罪逺邪及衰好賈趨利甚於周人夫¶