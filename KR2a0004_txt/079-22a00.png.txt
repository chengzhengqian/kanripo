蔡破横散從使馳説之士無所開其口禁朋黨以厲百¶
姓定楚國之政兵震天下威服諸侯功已成矣而卒枝¶
解大夫種為越王深謀逺計免會稽之危以亡為存因¶
辱為榮墾草入邑辟地殖榖率四方之士專上下之力¶
輔句踐之賢報夫差之讐卒擒勁吳令越成霸功已彰¶
而信矣句踐終負而殺之此四子者功成不去禍至於¶
此此所謂信而不能詘往而不能返者也范蠡知之超¶
然辟世長為陶朱公君獨不觀夫博者乎或欲大投或¶