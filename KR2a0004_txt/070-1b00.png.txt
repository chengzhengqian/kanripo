必此盜相君之璧共執張儀掠笞數百不服醳之其妻¶
曰嘻子毋讀書游說安得此辱乎張儀謂其妻曰視吾¶
舌尚在不其妻笑曰舌在也儀曰足矣蘇秦已說趙王¶
而得相約從親然恐秦之攻諸侯敗約後負念莫可使¶
用於秦者乃使人微感張儀曰子始與蘇秦善今秦已¶
當路子何不往游以求通子之願張儀於是之趙上謁¶
求見蘇秦蘇秦乃誡門下人不為通又使不得去者數¶
日已而見之坐之堂下賜僕妾之食因而數讓之曰以¶