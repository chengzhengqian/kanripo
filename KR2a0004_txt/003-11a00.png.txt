又囚之殷之太師少師乃持其祭樂器奔周周武王於¶
是遂率諸侯伐紂紂亦發兵距之牧野(括地志云今衛/州城即殷牧野)¶
(之地周武王/伐紂築也)甲子日紂兵敗紂走入登鹿臺衣其寳玉¶
衣赴火而死(周書云紂取天智玉/琰五環身以自焚)周武王遂斬紂頭縣¶
之白旗殺妲己釋箕子之囚封比干之墓表商容之閭¶
封紂子武庚禄父以續殷祀令修行盤庚之政殷民大¶
説於是周武王為天子其後世貶帝號號為王而封殷¶
後為諸侯屬周(即武庚/禄父也)周武王崩武庚與管叔蔡叔作¶