文王作豐武王治鎬故其民猶有先王之遺風好稼穡¶
殖五穀地重重為邪(重並逐拱反言關中地重/厚民亦重難不為邪惡)及秦文¶
孝繆居雍隙(雍縣岐州/雍縣也)隴蜀之貨物而多賈獻孝公徙¶
櫟邑櫟邑北郤戎翟東通三晉亦多大賈武昭治咸陽¶
因以漢都長安諸陵四方輻湊並至而㑹地小人衆故¶
其民益玩巧而事末也南則巴蜀巴蜀亦沃野地饒巵¶
薑丹沙石銅鐵竹木之器南御滇僰僰僮西近卭笮笮¶
馬旄牛然四塞棧道千里無所不通唯襃斜綰轂其口¶