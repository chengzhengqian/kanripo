函谷以害山東矣如此則覇王之業成矣趙王曰寡人¶
年少立國日淺未嘗得聞社稷之長計也今上客有意¶
存天下安諸侯寡人敬以國從乃飾車百乗黄金千鎰¶
白璧百雙錦繡千純以約諸侯是時周天子致文武之¶
胙於秦惠王惠王使犀首攻魏禽將龍賈取魏之雕隂¶
(在鄜州洛交縣/北三十四里)且欲東兵蘇秦恐秦兵之至趙也乃激¶
怒張儀入之于秦於是說韓宣惠王曰韓北有鞏洛成¶
臯之固西有宜陽商阪之塞(冝陽在洛州福昌縣東十/四里商阪即商山也在商)¶