公卒子興立是為文公文公元年楚太子商臣弑其父¶
成王代立三年文公朝晉襄公十一年十月甲午魯敗¶
翟于鹹獲長翟橋如富父終甥舂其喉以戈殺之埋其¶
首於子駒之門以命宣伯初宋武公之世鄋瞞伐宋(鄋/作)¶
(廋音所劉反/瞞莫寒反)司徒皇父帥師禦之以敗翟于長丘獲長¶
翟縁斯晉之滅路獲喬如弟棼如齊恵公二年鄋瞞伐¶
齊齊王子城父獲其弟榮如埋其首於北門衛人獲其¶
季弟簡如鄋瞞由是遂亡十五年季文子使於晉十八¶