集厥命于文武恤朕身繼予一人永其在位於是晉文¶
公稱伯癸亥王子虎盟諸侯於王庭晉焚楚軍火數日¶
不息文公歎左右曰勝楚而君猶憂何文公曰吾聞能¶
戰勝安者唯聖人是以懼且子玉猶在庸可喜乎子玉¶
之敗而歸楚成王怒其不用其言貪與晉戰讓責子玉¶
子玉自殺晉文公曰我撃其外楚誅其内内外相應於是乃¶
喜六月晉人復入衛侯壬午晉度河北歸國行賞狐偃¶
為首或曰城濮之事先軫之謀文公曰城濮之事偃説¶