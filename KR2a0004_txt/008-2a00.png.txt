(呼為魘而呉楚/謂之誌誌記也)仁而愛人喜施(喜許記反/施尸䜴反)意豁如也常¶
有大度不事家人生産作業及壯試為吏為泗水亭長¶
(秦法十里一亭十亭一鄉亭長主亭之吏髙祖為泗水/亭長也國語有寓室即今之亭也亭長葢今里長也民)¶
(有訟諍吏留平辨得成其政括地志云泗/水亭在徐州沛縣東一百步有髙祖廟也)廷中吏無所¶
不狎侮好酒及色常從王媪武負貰酒醉臥武負王媪¶
見其上常有龍怪之髙祖毎酤留飲酒讐數倍及見怪嵗¶
竟此兩家常折劵棄責髙祖常繇咸陽縱觀觀秦皇帝¶
(包慢云上音館下音/官恣意故縱觀也)喟然太息曰嗟乎大丈夫當如此¶