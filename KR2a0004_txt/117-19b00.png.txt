不亦宜乎陛下患使者有司之若彼悼不肖愚民之如¶
此故遣信使曉喻百姓以發卒之事因數之以不忠死¶
亡之罪讓三老孝弟以不教誨之過方今田時重煩百¶
姓已親見近縣恐逺所谿谷山澤之民不徧聞檄到亟¶
下縣道使咸知陛下之意唯毋忽也相如還報唐蒙已¶
略通夜郎因通西南夷道發巴蜀廣漢卒作者數萬人¶
治道二嵗道不成士卒多物故費以巨萬計蜀民及漢¶
用事者多言其不便是時卭筰之君長聞南夷與漢通¶