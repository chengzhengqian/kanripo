蟣虱爭為太子時蟣虱質于楚蘇代謂韓咎曰蟣虱亡¶
在楚楚王欲内之甚今楚兵十餘萬在方城之外(括地/志云)¶
(方城山在許州葉縣西南十八里左傳云楚大夫屈完/對齊侯曰楚國方城以為城杜注云方城山在南陽葉)¶
(縣/南)公何不令楚王築萬室之都雍氏之旁(括地志云故/雍氏城在洛)¶
(州陽翟縣二十五里故老/云黄帝臣雍父作杵臼也)韓必起兵以救之公必將矣¶
公因以韓楚之兵奉蟣虱而内之其聽公必矣必以楚¶
韓封公也韓咎從其計楚圍雍氏韓求救于秦秦未為¶
發使公孫昧入韓公仲曰子以秦為且救韓乎對曰秦¶