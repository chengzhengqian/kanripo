(在河北故儛者南來/時楯向北尚象之也)再成而滅商(再成謂儛者再來奏/時也儛者初始前一)¶
(向北而不儛象武王前觀孟津不伐/而反也至再往而向北遂奏成擊刺)三成而南(儛者第/三奏往)¶
(而轉向南象武王勝/紂向南還鎬之時也)四成而南國是疆(儛者第四奏象/周太平時南方)¶
(荆蠻並來歸服/為周之疆界)五成而分陜周公左召公右(儛者至第/五奏而東)¶
(西中分之為左右二部象呉太平後/周公召公分職為左右二伯之時)六成復綴以崇天¶
子夾振之而四伐盛振威於中國也(夾音古合反夾振/謂武王與大將軍)¶
(夾軍而奮鐸振動士卒也言當奏武樂時亦兩人執鐸/夾之為節之象也凡四伐到一止當伐紂時士卒皆四)¶
(伐一止也故牧誓云今日之事不過四伐五/伐是也故作武樂儛者亦以干戈伐之象也)分夾而進¶