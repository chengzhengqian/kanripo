子罕相宋也私家之富若田氏之於齊也兼行田常子¶
罕之逆道而劫陛下之威信其志若韓玘為韓安相也¶
陛下不圖臣恐其為變也二世曰何哉夫髙故宦人也¶
然不為安肆志不以危易心潔行脩善自使至此以忠¶
得進以信守位朕實賢之而君疑之何也且朕少失先¶
人無所識知不習治民而君又老恐與天下絶矣朕非¶
屬趙君當誰任哉且趙君為人精亷彊力下知人情上¶
能適朕君其勿疑李斯曰不然夫髙故賤人也無識於¶