招哀公病三月招殺悼太子立留為太子哀公怒欲誅¶
招招發兵圍守哀公哀公自經殺招卒立留為陳君四¶
月陳使使赴楚楚靈王聞陳亂乃殺陳使者使公子棄¶
疾發兵伐陳陳君留奔鄭九月楚圍陳十一月滅陳使¶
棄疾為陳公招之殺悼太子也太子之子名呉出奔晉¶
晉平公問太史趙曰陳遂亡乎對曰陳顓頊之族陳氏¶
得政於齊乃卒亡自幕至於瞽瞍無違命舜重之以明¶
徳至於遂世世守之及胡公周賜之姓使祀虞帝且盛¶