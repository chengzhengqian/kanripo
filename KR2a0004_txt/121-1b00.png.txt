論次詩書修起禮樂適齊聞韶三月不知肉味自衛返¶
魯然後樂正雅頌各得其所(鄭元云魯哀公十一年是/時道衰樂廢孔子還修正)¶
(之故雅頌各/得其所也)世以混濁莫能用是以仲尼干七十餘君¶
無所遇曰茍有用我者期月而已矣西狩獲麟曰吾道¶
窮矣故因史記作春秋以當王法其辭㣲而指博後世¶
學者多録焉自孔子卒後七十子之徒㪚游諸侯大者¶
為師傳卿相小者友教士大夫或隠而不見故子路居¶
衛子張居陳(今陳/州)澹臺子羽居楚(今蘇州城南五里有/澹臺湖湖北有澹臺)¶