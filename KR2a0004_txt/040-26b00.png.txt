甚愛張儀而王欲殺之今将以上庸之地六縣賂楚以¶
美人聘楚王以宫中善歌者為之媵楚王重地秦女必¶
貴而夫人必斥矣夫人不若言而出之鄭䄂卒言張儀¶
於王而出之儀出懐王因善遇儀儀因説楚王以叛從¶
約而與秦合親約㛰姻張儀已去屈原使從齊來諌王¶
曰何不誅張儀懐王悔使人追儀弗及是嵗秦惠王卒¶
二十年齊湣王欲為從長惡楚之與秦合乃使使遺楚¶
王書曰寡人患楚之不察於尊名也今秦惠王死武王¶