之曰君多内寵太子無太援将不立三公子皆君也所¶
謂三公子者太子忽其弟突次弟子亹也四十三年鄭¶
荘公卒初祭仲甚有寵於荘公荘公使為卿公使娶鄧¶
女生太子忽故祭仲立之是為昭公荘公又娶宋雍氏¶
女生厲公突雍氏有寵於宋宋荘公聞祭仲之立忽乃¶
使人誘召祭仲而執之曰不立突将死亦執突以求賂¶
焉祭仲許宋與宋盟以突歸立之昭公忽聞祭仲以宋¶
要立其弟突九月辛亥忽出奔衛己亥突至鄭立是為¶