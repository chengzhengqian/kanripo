正朔易服色上白朝㑹以晝湯崩(括地志云薄城北郭/東三里平地有湯冢)¶
(按在蒙即北薄也又云洛州偃師縣/東六里有湯冢近桐宮葢此是也)太子太丁未立而¶
卒於是迺立太丁之弟外丙是為帝外丙帝外丙即位¶
三年崩立外丙之弟中壬(仲壬/二音)是為帝中壬帝中壬即¶
位四年崩伊尹迺立太丁之子太甲(尚書孔子序云成/湯既沒太甲元年)¶
(不言有外丙仲壬而太史公採世本有外丙/仲壬二書不同當是信則傳信疑則傳疑)太甲成湯¶
適長孫也是為帝太甲帝太甲元年伊尹作伊訓作肆¶
命作徂后帝太甲既立三年不明暴虐不遵湯法亂徳¶