也(提姪/帝反)秦王方環柱走卒惶急不知所為左右乃曰王¶
負劍負劍遂抜以撃荆軻斷其左股荆軻廢乃引其匕¶
首以擿秦王不中中桐柱(燕丹太子云荆軻抜匕首/擲秦王決耳入桐柱火出)秦¶
王復撃軻軻被八創軻自知事不就倚柱而笑箕倨以罵¶
曰事所以不成者以欲生刦之必得約契以報太子也¶
於是左右既前殺軻秦王不怡者良乆已而論功賞羣¶
臣及當坐者各有差而賜夏無且黄金二百溢曰無且¶
愛我乃以藥囊提荆軻也於是秦王大怒益發兵詣趙¶