諸吏使無負約有信敬如單于書使者言單于自將伐¶
國有功甚苦兵事服繡祫綺衣繡祫長𥜗錦袷袍各一¶
比余一黄金飾具帶一黄金胥紕一繡十匹錦三十匹¶
赤綈(音/啼)緑繒各四十匹使中大夫意謁者令肩遺單于¶
後頃之冒頓死子稽粥立號曰老上單于老上稽粥單¶
于初立孝文皇帝復遣宗室女公主為單于閼氏使宦¶
者燕人中行說(行音胡郎反中/行姓說名也)傅公主說不欲行漢彊¶
使之說曰必我行也為漢患者中行說既至因降單于¶