是往十餘嵗河決觀梁楚之地固已數困而縁河之郡¶
隄塞河輙決壞費不可勝計其後畨係欲省底柱之漕¶
穿汾河渠以為溉田作者數萬人鄭當時為渭漕渠回¶
逺鑿直渠自長安至華隂作者數萬人朔方亦穿渠作¶
者數萬人各厯二三朞功未就費亦各巨萬十數天子¶
為伐胡盛養馬馬之來食長安者數萬匹卒牽掌者闗¶
中不足乃調旁近郡而胡降者皆衣食縣官縣官不給¶
天子乃損膳解乗輿駟出御府禁藏以贍之其明年山¶