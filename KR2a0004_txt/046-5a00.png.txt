除害簡公乃止田常出聞簡公怒恐誅將出亡田子行曰¶
需事之賊也田常於是撃子我子我率其徒攻田氏不¶
勝出亡田氏之徒追殺子我及監止簡公出奔田氏之¶
徒追執簡公于徐州(齊之西北界上地名/在勃海郡東平縣也)簡公曰蚤從¶
御鞅之言不及此難田氏之徒恐簡公復立而誅已遂¶
殺簡公簡公立四年而殺於是田常立簡公弟驁是為¶
平公平公即位田常為相田常既殺簡公懼諸候共誅¶
已乃盡歸魯衞侵地西約晉韓魏趙氏南通吴越之使¶