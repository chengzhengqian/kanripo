六年楚使柱國昭陽将兵而攻魏破之於襄陵得八邑¶
又移兵而攻齊齊王患之陳軫適為秦使齊齊王曰為¶
之奈何陳軫曰王勿憂請令罷之即往見昭陽軍中曰¶
願聞楚國之法破軍殺将者何以貴之昭陽曰其官為¶
上柱國封上爵執珪陳軫曰其有貴於此者乎昭陽曰¶
令尹陳軫曰今君已為令尹矣此國冠之上臣請得譬¶
之人有遺其舍人一巵酒者舍人相謂曰數人飲此不¶
足以徧請遂畫地為蛇蛇先成者獨飲之一人曰吾蛇¶