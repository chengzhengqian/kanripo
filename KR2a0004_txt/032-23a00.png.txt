守囚者酒醉而殺守者得亡子我盟諸田於陳宗初田¶
豹欲為子我臣使公孫言豹豹有喪而止後卒以為臣¶
幸於子我子我謂曰吾盡逐田氏而立女可乎對曰我¶
逺田氏矣且其違者不過數人何盡逐焉遂告田氏子¶
行曰彼得君弗先必禍子子行舎於公宫夏五月壬申¶
成子兄弟四乘如公子我在幄出迎之遂入閉門宦者¶
禦之子行殺宦者公與婦人飲酒于檀臺成子遷諸寢¶
公執戈將擊之太史子餘曰非不利也將除害也成子¶