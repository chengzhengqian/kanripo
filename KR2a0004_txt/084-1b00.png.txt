害其能懐王使屈原造為憲令屈平屬草藁而未定上¶
官大夫見而欲奪之(王逸云上/官靳尚)屈平不與因讒之曰王¶
使屈平為令衆莫不知每一令出平伐其功曰以為非¶
我莫能為也王怒而䟽屈平屈平疾王聴之不聰也讒¶
謟之蔽明也邪曲之害公也方正之不容也故憂愁幽¶
思而作離騷離騷者猶離憂也夫天者人之始也父母¶
者人之本也人窮則反本故勞苦倦極未嘗不呼天也疾¶
痛慘怛(上七感反下丁逹/反慘毒也怛痛也)朱嘗不呼父母也屈平正道¶