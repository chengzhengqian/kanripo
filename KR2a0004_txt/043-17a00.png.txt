元年公子勝與成矦爭立為亂二年六月雨雪三年大¶
戊午為相伐衞取鄉邑七十三魏敗我藺(地里志云屬/西河郡也)¶
四年與秦戰髙安(葢在/河東)敗之五年伐齊于鄄(濮州鄄城/縣是也)¶
魏敗我懐攻鄭敗之以與我長子六年中山築長城伐¶
魏敗湪澤(涿音濁徐廣云長杜有濁澤非也括地志云/濁水源出蒲州解縣東北平地爾時魏都安)¶
(邑韓趙伐魏豈河南至長杜也/解縣濁水近于魏都當是也)圍魏恵王七年侵齊至¶
長城(齊長城西頭在齊州平隂縣太山記云太山西北有長城/縁河經太山千餘里瑯琊入海括地志云所侵處在)¶
(密州南三/十里也)與韓攻周八年與韓分周以為兩(括地志云/史記周顯)¶