者而授之退而巖居川觀必有伯夷之亷長為應侯世¶
世稱孤而有許田延陵季子之讓喬松之壽孰與以禍¶
終哉即君何居焉忍不能自離疑不能自決必有四子¶
之禍矣易曰元龍有悔此言上而不能下信而不能詘¶
往而不能自返者也願君孰計之應侯曰善吾聞欲而¶
不知止失其所以欲有而不知足失其所以有先生幸¶
教雎敬受命於是乃延入坐為上客後數日入朝言於¶
秦昭王曰客新有從山東來者曰蔡澤其人辯士明於三¶