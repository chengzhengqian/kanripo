辱天子之使河内失火延燒千餘家上使黯往視之還¶
報曰家人失火屋比延燒不足憂也臣過河南河南貧¶
人傷水旱萬餘家或父子相食臣謹以便宜持節發河¶
南倉粟以振貧民臣請歸節伏矯制之罪上賢而釋之¶
遷為滎陽令黯恥為令病歸田里上聞乃召拜為中大¶
夫以數切諫不得久留内遷為東海太守黯學黄老之¶
言治官理民好清静擇丞史而任之其治責大指而已¶
不苛小黯多病卧閨閣内不出嵗餘東海大治稱之上¶