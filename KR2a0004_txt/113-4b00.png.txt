嬰齊尚樂擅殺生自恣懼入見要用漢法比内諸侯固¶
稱病遂不入見遣子次公入宿衛嬰齊薨諡為明王太¶
子興代立其母為太后太后自未為嬰齊姬時嘗與霸¶
陵人安國少季通及嬰齊薨後元鼎四年漢使安國少¶
季往諭王王太后以入朝比内諸侯令辯士諌大夫終¶
軍等宣其辭勇士魏臣等輔其缺衛尉路博徳將兵屯¶
桂陽待使者王年少太后中國人也嘗與安國少季通¶
其使復私焉國人頗知之多不附太后太后恐亂起亦¶