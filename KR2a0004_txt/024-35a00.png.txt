(懐州河陽縣南渡河至洛/州從洛城而西歸鎬京也)馬散華山之陽而弗復乗¶
牛散桃林之野而不服(示無復用服亦乗也桃林在華/山之旁此二處並是牛馬放生)¶
(地初伐就此取之今事竟歸之前處故尚/書武成篇序云武王伐殷往伐歸獸是也)車甲弢而藏¶
之府庫而弗復用倒載干戈苞之以虎皮將率之士使¶
為諸侯名之曰建櫜然後天下知武王之不復用兵也¶
散軍而郊射左射貍首右射騶虞而貫革之射息也禆¶
冕搢笏而虎賁之士税劔也祀乎明堂而民知孝朝覲¶
然後諸侯知所以臣耕籍然後諸侯知所以敬五者天¶