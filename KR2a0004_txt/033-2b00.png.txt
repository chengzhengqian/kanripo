吉周公入賀武王曰王其無害旦新受命三王維長終¶
是圖茲道能念予一人周公藏其䇿金縢匱中誡守者¶
勿敢言明日武王有瘳其後武王既崩成王少在强葆¶
之中(强闊八寸長八尺用約小兒/於背而負行葆小兒被也)周公恐天下聞武王¶
崩而畔周公乃踐阼代成王攝行政當國管叔及其羣¶
弟流言於國曰周公將不利於成王周公乃告太公望¶
召公奭曰我之所以弗辟(音/避)而攝行政者恐天下畔周¶
無以告我先王大王王季文王三王之憂勞天下久矣¶