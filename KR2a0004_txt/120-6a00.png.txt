復收用之臣常有狗馬病力不能任郡事臣願為中郎¶
出入禁闥補過拾遺臣之願也上曰君薄淮陽邪吾今¶
召君矣顧淮陽吏民不相得吾徒得君之重卧而治之¶
黯既辭行過大行李息曰黯棄居郡不得與朝廷議也¶
然御史大夫張湯智足以拒諫詐足以飾非務巧佞之¶
語辯數之辭非肯正為天下言専阿主意主意所不欲¶
因而毁之主意所欲因而譽之好興事舞文法内懐詐¶
以御主心外挾賊吏以為威重公列九卿不早言之公¶