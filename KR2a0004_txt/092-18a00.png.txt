問曰如我能將幾何信曰陛下不過能將十萬上曰於¶
君何如曰臣多多而益善耳上笑曰多多益善何為為我¶
禽信曰陛下不能將兵而善將將此乃信之所以為陛¶
下禽也且陛下所謂天授非人力也陳豨拜為鉅鹿守¶
辭於淮隂侯淮隂侯挈其手辟左右與之歩於庭仰天¶
歎曰子可與言乎欲與子有言也豨曰唯將軍令之淮¶
隂侯曰公所居天下精兵處也而公陛下之信幸臣也¶
人言公之畔陛下必不信再至陛下乃疑矣三至必怒¶