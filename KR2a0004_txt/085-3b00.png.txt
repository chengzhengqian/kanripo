誠以此時拔以為適夫人則竟世有寵於秦矣華陽夫¶
人以為然承太子閒從容言子楚質於趙者絶賢來往¶
者皆稱譽之乃因涕泣曰妾幸得充後宫不幸無子願¶
得子楚立以為適嗣以託妾身安國君許之乃與夫人¶
刻玉符約以為適嗣安國君及夫人因厚餽遺子楚而¶
請吕不韋𫝊之子楚以此名譽益盛於諸侯吕不韋取¶
邯郸諸姬絶好善舞者與居知有身子楚從不韋飲見¶
而説之因起為夀請之吕不韋怒念業已破家為子楚¶