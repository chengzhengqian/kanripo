豪吏告曰吳反兵且至至屠下邳不過食頃今先下家¶
室必完能者封侯矣出乃相告下邳皆下周邱一夜得¶
三萬人使人報吳王遂將其兵北略城邑比至陽城(地/理)¶
(志云城陽國故齊漢文/帝二年别為國屬兖州)兵十餘萬破蕩城中尉軍聞吳¶
王敗走自度無與共成功即引兵歸下邳未至疽發背¶
死二月中吳王兵既破敗走於是天子制詔將軍曰葢¶
聞為善者天報之以福為非者天報之以殃髙皇帝親¶
表功徳建立諸侯幽王悼惠王絶無後孝文皇帝哀憐¶