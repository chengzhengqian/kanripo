三從此五士其餘不名者數十人至狄狄伐咎如得二¶
女以長女妻重耳生伯鯈(直留/反)叔劉以少女妻趙衰生¶
盾居狄五嵗而晉獻公卒里克已殺奚齊悼子乃使人¶
迎欲立重耳重耳畏殺因固謝不敢入已而晉更迎其¶
弟夷吾立之是為惠公惠公七年畏重耳乃使宦者履¶
鞮與壯士欲殺重耳重耳聞之乃與趙衰等曰始吾奔¶
狄非以為可用興以近易通故且休足休足乆矣固願¶
徙之大國夫齊桓公好善志在霸王收恤諸侯今聞管¶