伐東山十九年獻公曰始吾先君莊伯武公之誅晉亂¶
而虢常助晉伐我(言虢助晉/伐曲沃也)又匿晉亡公子果為亂弗¶
誅後遺子孫憂乃使荀息以屈産之乘假道於虞虞假¶
道遂伐虢取其下陽以歸獻公私謂驪姬曰吾欲廢太¶
子以奚齊代之驪姬泣曰太子之立諸侯皆已知之而¶
數將兵百姓附之奈何以賤妾之故廢適立庻君必行¶
之妾自殺也驪姬詳譽太子而陰令人譖惡太子而欲立其¶
子二十一年驪姬謂太子曰君夢見齊姜太子速祭曲¶