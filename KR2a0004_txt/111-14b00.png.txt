居六嵗元封元年嬗卒謚哀侯無子絶國除自驃騎將¶
軍死後大將軍長子宜春侯伉坐法失侯後五嵗伉弟¶
二人隂安侯不疑及發干侯登皆坐酎金失侯失侯後¶
二嵗冠軍侯國除其後四年大將軍青卒謚為烈侯子¶
伉代為長平侯自大將軍圍單于之後十四年而卒竟不¶
復擊匈奴者以漢馬少而方南誅兩越東伐朝鮮擊¶
羌西南夷以故久不伐胡大將軍以其得尚平陽公主¶
(漢書云平陽侯曹夀有惡疾就國乃詔青尚平陽公主/如淳云本陽信長公主為平陽侯所尚故稱平陽公主)¶