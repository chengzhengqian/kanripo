(出輿地志云或即雞頭山也酈元云盖大隴山異名也/荘子云廣成子學道崆峒山黄帝問道於廣成子盖在)¶
(此按二處崆峒皆云/黄帝登之未詳孰是)南至于江登熊湘(括地志云熊耳/山在商州洛縣)¶
(西十里齊桓公登之以望江漢也湘山/一名艑山在岳州巴陵縣南十八里也)北逐葷粥(葷音/薰粥)¶
(音/育)合符釡山(括地志云釡山在媯州懐/戎縣北三里山上有舜廟)而邑于涿鹿之¶
阿(廣平曰阿涿鹿山名已見上涿鹿故城/在山下即黄帝所都之邑於山下平地)遷徙往来無¶
常處以師兵為營衛(環繞軍兵為營以自/衞若轅門即其遺象)官名皆以雲¶
命為雲師置左右大監監于萬國(監上監去聲下監平/聲若周邵分陕也)¶
萬國和而鬼神山川封禪與為多焉獲寳鼎迎日推䇿¶