漢又自以為功多漢終不奪我齊遂謝蒯通蒯通說不¶
聽已詳狂為巫漢王之困固陵用張良計召齊王信遂¶
將兵㑹垓下項羽已破髙祖襲奪齊王軍漢五年正月¶
徙齊王信為楚王都下邳信至國召所從食漂母賜千¶
金及下鄉南昌亭長賜百錢曰公小人也為徳不卒召¶
辱已之少年令出胯下者以為楚中尉告諸將相曰此¶
壯士也方辱我時我寧不能殺之邪殺之無名故忍而¶
就於此項王亡將鍾離昧家在伊廬(括地志云中廬在/義清縣北二十里)¶