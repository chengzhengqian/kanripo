燕王曰與人通闗約交以五百金飲人之王使者報而¶
反攻之不祥兵無成功燕王不聼自將偏軍隨之將渠¶
引燕王綬止之曰王必無自往往無成功王蹵之以足¶
將渠泣曰臣非以自為為王也燕君至宋子趙使亷頗¶
將擊破栗腹於鄗破卿秦樂乗於代樂間奔趙亷頗逐¶
之五百餘里圍其國燕人請和趙人不許必令將渠處¶
和燕相將渠以處和趙聼將渠解燕圍六年秦滅東西¶
周置三川郡七年秦抜趙榆次三十七城秦置太原郡¶