湯歸至於泰卷陶(陶古/銘反)中&KR2242;作誥既絀夏命還亳作湯¶
誥維三月王自至於東郊告諸侯羣后毋不有功於民¶
勤力迺事予乃大罰殛女毋予怨曰古禹臯陶乆勞於¶
外其有功乎民民乃有安東為江北為濟西為河南為¶
淮四瀆已修萬民乃有居后稷降播農殖百榖三公咸¶
有功於民故后有立昔蚩尤與其大夫作亂百姓帝乃¶
弗予(音/與)有狀先王言不可不勉曰不道毋之在國女毋¶
我怨以令諸侯伊尹作咸有一徳咎單作明居湯乃改¶