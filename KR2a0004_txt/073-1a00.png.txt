欽定四庫全書¶
　史記正義卷七十三¶
　　　　　　　　　　　　唐　張守節　撰¶
白起王翦列傳第十三　　　史記七十三¶
白起者郿人也(郿音眉/岐州縣)善用兵事秦昭王昭王十三年¶
而白起為左庶長將而擊韓之新城(今洛州/伊闕)是嵗穰侯¶
相秦舉任鄙以為漢中守其明年白起為左更攻韓魏¶
於伊闕(今洛州南十九里伊/闕山號曰龍門是)斬首二十四萬又虜其將¶