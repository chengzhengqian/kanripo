徇地至令之不是者繋而罪之以苛察為忠其所不善¶
者弗下吏輙自治之陳王信用之諸將以其故不親附¶
此其所以敗也陳勝雖已死其所置遣侯王將相竟亾¶
秦由涉首事也髙祖時為陳涉置守冡三十家碭至今¶
血食¶
禇先生曰地形險阻所以為固也兵革刑法所以為治¶
也猶未足恃也夫先王以仁義為本而以固塞文法為¶
枝葉豈不然哉吾聞賈生之稱曰秦孝公據殽函之固¶