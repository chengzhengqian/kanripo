守為主爵都尉列於九卿數年坐法廢守長史見湯湯¶
坐牀上丞史遇買臣弗為禮買臣楚士(周末越王勾踐/㓕吴楚威王㓕)¶
(越吴之地緫屬楚故/謂朱買臣為楚士)深怨常欲死之王朝齊人也以術¶
至右内史邊通學長短剛暴彊人也官再至濟南相故¶
皆居湯右已而失官守長史詘體於湯湯數行丞相事¶
知此三長史素貴常凌折之以故三長史合謀曰始湯¶
約與君謝已而賣君今欲劾君以宗廟事此欲代君耳¶
吾知湯隂事使使捕案湯左田信等(言湯與田信為左/道之交故言左田)¶