(素問云待切脈而知病寸口六脈三隂三陽皆随春秋/冬夏觀其脈之變也則知病之逆順也楊元操云切按)¶
(也/)望色(素問云面色青脈當弦急面色赤脈/當浮而短面色黒脈當沉浮而滑也)聴聲(素問/云好)¶
(哭者肺病好歌者脾病好妄言者心/病好呻吟者腎病好叫呼者肝病也)冩形(素問云欲得/温而不欲見)¶
(人者藏家病欲得寒/而見人者府家病也)言病之所在聞病之陽論得其隂¶
聞病之隂論得其陽(八十一難云隂病行陽陽病行隂/故令募在隂俞在陽楊元孫云腸)¶
(為隂五藏募皆在腹故云募皆在隂背為陽五藏俞皆/在背故云俞皆在陽内藏有病則出行於陽陽俞在背)¶
(也外體有病則入行於隂隂募在腹/也針法云従陽引隂従隂引陽也)病應見於大表不¶
出千里決者至衆不可曲止也(言病皆有應見不可曲/言病之止住所在也)¶