(姒號曰文母文王理外文母治内太姒生十男教誨/自少及長未甞見邪僻之事言常以正道持之也)文¶
王正妃也其長子曰伯邑考次曰武王發次曰管叔鮮¶
次曰周公旦次曰蔡叔度次曰曹叔振鐸次曰成叔武¶
(括地志云濮州雷澤縣在東南九十一里漢/郕陽縣古郕伯姬姓之國其後遷於成之陽)次曰霍叔¶
處(處昌汝反括地志云晉州霍邑縣本漢彘縣也/鄭元註周禮云霍山在彘本春秋時霍伯國地)次曰¶
康叔封次曰冉季載(冉作丹音奴甘反或作郍音同冉國/名也季載人名也伯邑考最長所)¶
(以加伯諸中子咸言叔/以載最少故言季載)冉季載最少同母兄弟十人唯¶
發旦賢左右輔文王(左右並/去聲)故文王舍伯邑考而以發¶