來㑹葬子武靈王立武靈王元年陽文君趙豹相梁襄¶
王與太子嗣韓宣王與太子倉來朝信宫(在洺州臨/洺縣也)武¶
靈王少未能聽政博聞師三人左右司過二人及聽政¶
先問先王貴臣肥義加其秩國三老年八十月致其禮¶
三年城鄗四年與韓㑹于區鼠(葢在/河北)五年娶韓女為夫¶
人八年韓擊秦不勝而去五國相王趙獨否曰無其實¶
敢處其名乎令國人謂已曰君九年與韓魏共擊秦秦¶
敗我斬首八萬級齊敗我觀澤(括地志云觀澤故城在/魏州頓丘縣東十八里)¶