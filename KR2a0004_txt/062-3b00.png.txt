晏平仲嬰者萊之夷維人也(晏氏齊記云齊城三百里/有戍安即晏平仲之邑漢)¶
(為夷安縣屬髙宻國/應劭云故萊夷維邑)事齊靈公莊公景公以節儉力行¶
重於齊既相齊食不重肉妾不衣帛其在朝君語及之¶
即危言(謂已謙讓/非云功能)語不及之即危行(行下孟反謂君不/知已増脩業行畏)¶
(責及/也)國有道即順命無道即衡命(衡秤也謂國無道則/制秤量之可行即行)¶
以此三世顯名於諸侯越石父賢在縲紲中(縲音力追/反縲黒索)¶
(也紲繫也晏子春秋云晏子之晉至中年覩弊冠友裘/負薪息於途側晏子問曰何者對曰我石父也苟免饑)¶
(凍為人臣僕晏子觧左驂贖之/載與俱歸按與此文小異也)晏子出遭之塗解左驂¶