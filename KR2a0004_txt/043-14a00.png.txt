余霍㤗山山陽侯天使也三月丙戍余將使女反滅知¶
氏女亦立我百邑余將賜女林胡之地至于後世且有¶
伉王亦黒龍面而鳥噣鬢麋髭&KR0971;大膺大胷脩下而馮¶
左袵界乘奄有河宗(穆天子傳云河宗之子孫則栢絮/按盖在龍門河之上流嵐勝二州)¶
(之地/也)至于休溷諸貉(音陌自河宗休溷諸/貉乃戎狄之地也)南伐晉别(趙/南)¶
(伐晉之别邑謂/韓魏之邑也)北滅黒姑(亦戎/國)襄子再拜受三神之令¶
三國攻晉陽歲餘引汾水灌其城城不浸者三版(何休/云八)¶
(尺曰/版)城中懸釡而炊易子而食羣臣皆有外心禮益慢¶