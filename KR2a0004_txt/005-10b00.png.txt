遂之周周王子頽好牛臣以飬牛干之及頽欲用臣蹇¶
叔止臣臣去得不誅事虞君蹇叔止臣臣知虞君不用¶
臣臣誠私利禄爵且留再用其言得脱一不用及虞君¶
難是以知其賢於是穆公使人厚幣迎蹇叔以為上大¶
夫秋繆公自將伐晉戰於河西(按河曲在華/隂縣界也)晉驪姬作¶
亂太子申生死新城(韋昭云曲沃新為太子城括地志/云綘州曲沃縣有曲沃故城土人)¶
(以為晉曲/沃新城)重耳夷吾出犇(重耳奔翟夷/吾奔少梁也)九年齊桓公㑹¶
諸侯於葵邱(括地志云葵邱在曹州考城縣東南一里/一百五十歩郭内即恒公會處又青州臨)¶