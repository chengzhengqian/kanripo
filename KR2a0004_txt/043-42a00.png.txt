(城縣西七里春秋時/肥子國白狄别種也)却之封牧為武安君四年秦攻番¶
吾(上音婆又音盤又作蒲括地志云蒲/吾城在恒州房山縣東二十里也)李牧與之戰却¶
之五年代地大動自樂徐以西北至平隂(樂徐在晉州/平隂在汾也)¶
臺屋墻垣太半壊地坼東西百三十步(其拆溝見在亦/在晉汾二州界)¶
(也/)六年大饑民譌言曰趙為號秦為笑以為不信視地¶
之生毛七年秦人攻趙趙大將李牧將軍司馬尚將擊¶
李牧誅司馬尚免趙忽及齊將顔聚代之趙忽軍破顔¶
聚亡去以王遷降(淮南子云趙王遷流於陵房思故鄉/則為作山木之謳聞之者莫不隕涕)¶