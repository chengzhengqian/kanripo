是我亡於秦取償於齊也吾國尚可全今王已絶於齊¶
而責欺於秦是吾合秦齊之交而來天下之兵也國必¶
大傷矣楚王不聴遂絶和於秦發兵西攻秦秦亦發兵¶
撃之十七年春與秦戰丹陽秦大敗我軍斬甲士八萬¶
虜我大将軍屈匄禆将軍逢侯丒等七十餘人遂取漢¶
中之郡楚懐王大怒乃悉國兵復襲秦戦於藍田(藍田/在雍)¶
(州東南八十里従/藍田闗入藍田縣)大敗楚軍韓魏聞楚之困乃南襲楚¶
至於鄧楚聞乃引兵歸十八年秦使使約復與楚親分¶