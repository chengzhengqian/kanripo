匡王六年崩弟瑜立是為定王定王元年楚莊王伐陸¶
渾之戎(渾音魂杜預云允姓之戎居陸渾在秦西北二/國誘而徙伊川遂從戎號今洛州陸渾縣取其)¶
(號也後漢書云陸渾戎自𤓰州遷于伊川左傳云初平/王之東遷也辛有適伊川見被髮而祭于野者曰不及)¶
(百年此其戎乎其禮先亡矣按至僖公二十二年秋秦/晉遷陸渾之戎于伊川計至辛有言適百年也括地志)¶
(云故麻城謂之蠻中在汝州梁縣界左傳單浮餘圍蠻/氏杜預云城在河南新城東南伊洛之戎陸渾蠻氏城)¶
(也俗以為麻蠻聲相近故/耳按新城今伊闕縣是也)次洛使人問九鼎王使王孫¶
滿應設以辭楚兵乃去十年楚莊王圍鄭鄭伯降已而¶
復之十六年楚莊王卒二十一年定王崩子簡王夷立¶