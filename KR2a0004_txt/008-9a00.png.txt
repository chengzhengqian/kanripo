告諭秦父兄秦父兄苦其主乆矣今誠得長者往毋侵¶
暴宜可下今項羽僄悍今不可遣獨沛公素寛大長者¶
可遣卒不許項羽而遣沛公西畧地收陳王項梁散卒¶
乃道碭至成陽與杠里秦軍來壁破魏二軍楚軍出兵¶
擊王離大破之沛公引兵西遇彭越昌邑(地里志云昌邑/縣屬山陽括地)¶
(志云在曹州成武縣東北三/十二里有梁丘故城是也)因與俱攻秦軍戰不利還¶
至栗遇剛武侯(顔師古云史失其名姓唯識其爵號不/知誰也不當改為剛侯武應氏以為懷)¶
(王將又云魏將無據矣表六/年三月封孟顔二人説是)奪其軍可四千餘人并之¶