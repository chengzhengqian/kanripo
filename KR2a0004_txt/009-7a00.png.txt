悼惠王子興居為東牟侯七年正月太后召趙王友友¶
以諸吕女為后弗愛愛他姬諸吕女妬怒去讒之于太¶
后誣以罪過曰吕氏安得王太后百嵗後吾必擊之太¶
后怒以故召趙王趙王至置邸不見令衛圍守之弗與¶
食其羣臣或竊饋輙捕論之趙王餓乃歌曰諸吕用事¶
兮劉氏危廹脅王侯兮彊授我妃我妃旣妬兮誣我以¶
惡讒女亂國兮上曾不寤我無忠臣兮何故弃國自決¶
中野兮蒼天舉直于嗟不可悔兮寧蚤自財為王而餓¶