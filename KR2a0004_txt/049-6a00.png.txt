師傅賔客又復效吕氏大事也於是乃選長者士之有¶
節行者與居竇長君少君由此為退讓君子不敢以尊¶
貴驕人竇皇后病失明文帝幸邯鄲慎夫人尹姬皆母¶
子孝文帝崩孝景帝立乃封廣國為章武侯(括地志云/滄州魯城)¶
(縣/)長君前死封其子彭祖為南皮侯(括地志云故南皮/城在滄州南皮縣)¶
(北四里漢/南皮縣也)吳楚反時竇太后從昆弟子竇嬰任俠自喜¶
將兵以軍功為魏其侯竇氏凡三人為侯竇太后好黄¶
帝老子言帝及太子諸竇不得不讀黄帝老子尊其術¶