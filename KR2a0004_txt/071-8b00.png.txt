常士也其居於秦累世重矣自殽塞及至鬼谷其地形¶
險易皆明知之彼以齊約韓魏反以圖秦非秦之利也¶
秦王曰然則奈何蘇代曰王不若重其贄厚其禄以迎¶
之使彼來則置之鬼谷(劉伯莊云此鬼谷關内雲陽非/陽城者也按陽城谷時屬韓秦)¶
(不得言/置之)終身勿出秦王曰善即賜之上卿以相印迎之¶
於齊甘茂不往蘇代謂齊湣王曰夫甘茂賢人也今秦¶
賜之上卿以相印迎之甘茂徳王之賜好為王臣故辭¶
而不往今王何以禮之齊王曰善即位之上卿而處之¶