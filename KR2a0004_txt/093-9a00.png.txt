麾下受購賞之皆生得以故陳豨軍遂敗上還至洛陽¶
上曰代居常山北趙廼從山南有之逺廼立子恒為代¶
王都中都(中都故城在汾州于/遥縣西南十二里)代鴈門皆屬代髙祖十¶
二年冬樊噲軍卒追斬豨於靈丘(蔚州/是)¶
太史公曰韓信盧綰非素積徳累善之世徼一時權變¶
以詐力成功遭漢初定故得列地南面稱孤内見疑彊¶
大外倚蠻貊以為援是以日疏自危事窮智困卒赴匈¶
奴豈不哀哉陳豨梁人其少時數稱慕魏公子及將軍¶