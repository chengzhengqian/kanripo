嵗隂在夘星居子以二月與婺女虚危晨出曰降入大¶
有光其失次有應見張名曰降入其嵗大水執徐嵗嵗¶
隂在辰星居亥以三月居與營室東壁晨出曰青章青¶
青甚章其失次有應見軫曰青章嵗早旱晩水大荒駱¶
嵗嵗隂在已星居戌以四月與奎婁胃昴晨出曰跰踵¶
(跰白邉反/踵之勇反)熊熊赤色有光其失次有應見亢敦牂嵗嵗¶
隂在午星居酉以五月與胃昴畢晨出曰開明炎炎有¶
光(炎鹽/騐反)偃兵唯利公王不利治兵其失次有應見房嵗¶