嵗公避逃我今公何自從吾兒游乎四人皆曰陛下輕¶
士善罵臣等義不受辱故恐而亡匿竊聞太子為人仁¶
孝恭敬愛士天下莫不延頸欲為太子死者故臣等來¶
耳上曰煩公幸卒調䕶太子四人為壽已畢趨去上目¶
送之召戚夫人指示四人者曰我欲易之彼四人輔之¶
羽翼已成難動矣吕后眞而主矣戚夫人泣上曰為我¶
楚舞吾為若楚歌歌曰鴻鵠髙飛一舉千里羽翮已就¶
横絶四海横絶四海當可奈何雖有矰繳尚安所施歌數闋戚夫¶