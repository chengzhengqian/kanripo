物相與謀曰漢去我逺而鹽水中數敗(孔文祥云鹽鹽/澤也言水廣逺)¶
(或致風波而數敗也裴矩西域記云在西州髙昌縣東/東南去𤓰州一千三百里並沙磧之地水草難行四靣)¶
(危道路不可准記行人唯以人畜骸骨及駞馬糞為摽/驗以其地道路惡人畜即不約行曽有人於磧内時聞)¶
(人喚聲不見形亦有歌哭聲數失人瞬息之/閒不知所在由此數有死亡葢魑魅魍魎也)出其北有¶
胡㓂出其南乏水草又且往往而絶邑乏食者多漢使¶
數百人為輩來而常乏食死者過半是安能致大軍乎¶
無奈何且貳師馬宛寳馬也遂不肯予漢使漢使怒忘¶
言椎金馬而去宛貴人怒曰漢使至輕我遣漢使去令¶