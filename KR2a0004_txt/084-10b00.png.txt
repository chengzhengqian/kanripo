兮振蕩相轉雲蒸雨降兮錯繆相紛大専槃物兮坱軋¶
無垠(坱烏朗反/軋於黠反)天不可與慮兮道不可與謀遲數有命¶
兮惡識其時且夫天地為爐兮造化為工隂陽為炭兮¶
萬物為銅合㪚消息兮安有常則千變萬化兮未始有¶
極忽然為人兮何足控摶化為異物兮又何足患小知¶
自私兮賤彼貴我通人大觀兮物無不可貪夫徇財兮¶
列士殉名夸者死權兮品庶馮生(馮音/慿)怵迫之徒兮或¶
趨西東大人不曲兮億變齊同拘士繋俗兮攌如囚拘¶