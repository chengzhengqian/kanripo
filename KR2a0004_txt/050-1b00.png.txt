為帝封昆弟而伯子獨不得封太上皇以為言髙祖曰¶
某非忘封之也為其母不長者耳於是乃封其子信為¶
羮頡侯(括地志云羹頡山在媯州懐戎縣東南十/五里按髙祖取其山名為侯號者怨故也)而王¶
次兄仲於代髙祖六年已禽楚王韓信於陳乃以弟交¶
為楚王都彭城即位二十三年卒子夷王郢立夷王四¶
年卒子王戊立王戊立二十年冬坐為薄太后服私姦¶
削東海郡春戊與吳王合謀反其相張尚太傅趙夷吾¶
諫不聽戊則殺尚夷吾起兵與吳西攻梁破棘壁(括地/志云)¶