稱聖主矣二世用其計乃不坐朝廷見大臣居禁中趙¶
髙常侍中用事事皆決於趙髙髙聞李斯以為言乃見¶
丞相曰闗東羣盜多今上急發繇治阿房宫聚狗馬無¶
用之物臣欲諌為位賤此真君矦之事君何不諌李斯¶
曰固也吾欲言之久矣今時上不坐朝廷上居深宫吾¶
有所言者不可𫝊也欲見無間趙髙謂曰君誠能諌請¶
為君矦上間語君於是趙髙待二世方燕樂婦女居前¶
使人告丞相上方間可奏事丞相至宫門上謁如此者¶