而絶其覇彊之略齊王曰善乃使人至境候秦使秦使車適¶
入齊境使還馳告之王召孟嘗君而復其相位而與其¶
故邑之地又益以千户秦之使者聞孟嘗君復相齊還¶
車而去矣自齊王毁廢孟嘗君諸客皆去後召而復之¶
馮驩迎之未到孟嘗君太息歎曰文常好客遇客無所¶
敢失食客三千有餘人先生所知也客見文一日廢皆¶
背文而去莫顧文者今頼先生得復其位客亦有何靣¶
目復見文乎如復見文者必唾其靣而大辱之馮驩結¶