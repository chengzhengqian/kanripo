王未至淮南王安自剄殺王后荼太子遷諸所與謀反¶
者皆族天子以伍被雅辭多引漢之美欲勿誅廷尉湯¶
曰被首為之畫反謀被罪無赦遂誅被國除為九江郡¶
衡山王賜王后乗舒(衡山王/后名也)生子三人長男爽為太子¶
次男孝次女無采又姬徐來生子男女四人美人厥姬¶
生子二人衡山王淮南王兄弟相責望禮節間不相能¶
衡山王聞淮南王作為畔逆反具亦心結賔客以應之¶
恐為所并元光六年衡山王入朝其謁者衛慶有方術¶