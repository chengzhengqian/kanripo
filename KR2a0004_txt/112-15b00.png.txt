視事至元狩二年竟以善終至相位夫知臣莫若君此¶
其效也𢎞子度嗣爵後為山陽太守坐法失侯夫表徳¶
章義所以率俗厲化聖王之制不易之道也其賜𢎞後¶
子孫之次當為後者爵闗内侯食邑三百户徴詣公車¶
上名尚書朕親臨拜焉¶
班固稱曰公孫𢎞卜式兒寛皆以鴻漸之翼困於燕雀¶
逺迹羊豕之間非遇其時焉能致此位乎是時漢興六¶
十餘載海内乂安府庫充實而四夷未賔制度多闕上方¶