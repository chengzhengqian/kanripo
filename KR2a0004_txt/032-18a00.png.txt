門外曰君為社稷死則死之為社稷亡則亡之若為已¶
死已亡非其私暱誰敢任之門開而入枕公尸而哭三¶
踊而出人謂崔杼必殺之崔杼曰民之望也舎之得民¶
丁丑崔杼立莊公異母弟杵臼是為景公景公母魯叔¶
孫宣伯女也景公立以崔杼為右相慶封為左相二相¶
恐亂起乃與國人盟曰不與崔慶者死晏子仰天曰嬰¶
所不獲唯忠於君利社稷者是從不肯盟慶封欲殺晏¶
子崔杼曰忠臣也舎之齊太史書曰崔杼弑莊公崔杼¶