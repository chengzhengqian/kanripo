為長夜飲飲醇酒多近婦女日夜為樂飲者四嵗竟病¶
酒而卒其嵗魏安釐王亦薨秦聞公子死使䝉驁攻魏¶
㧞二十城初置東郡其後秦稍蠶食魏十八嵗而虜魏¶
王屠大梁髙祖始㣲少時數聞公子賢及即天子位毎¶
過大梁常祠公子髙祖十二年從擊黥布還為公子置¶
守冢五家世世嵗以四時奉祠公子¶
太史公曰吾過大梁之墟求問其所謂夷門夷門者城¶
之東門也天下諸公子亦有喜士者矣然信陵君之接¶