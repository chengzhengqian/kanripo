出貸以小斗收齊人歌之曰嫗乎采芑歸乎田成子齊¶
大夫朝御鞅諫簡公曰田監不可並也君其擇焉君弗¶
聽子我者監止之宗人也常與田氏有郤田氏䟽族田¶
豹事子我有寵子我曰吾欲盡滅田氏適以豹代田氏¶
宗豹曰臣於田氏䟽矣不聽已而豹謂田氏曰子我將¶
誅田氏田氏弗先禍及矣子我舎公宫田常兄弟四人¶
乗如公宫欲殺子我子我閉門簡公與婦人飲檀臺(在/青)¶
(州臨淄縣/東北一里)將欲撃田常太史子餘曰田常非敢為亂將¶