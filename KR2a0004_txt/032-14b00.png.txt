五月懿公游於申池二人浴戯職曰斷足子戎曰奪妻¶
者二人俱病此言乃怨謀與公游竹中二人弑懿公車¶
上棄竹中而亡去懿公之立驕民不附齊人廢其子而¶
迎公子元於衛立之是為惠公惠公桓公子也其母衛¶
女曰少衛姬避齊亂故在衛惠公二年長翟來王子城¶
父攻殺之埋之於北門晉趙穿弑其君靈公十年惠公¶
卒子頃公無野立(頃音/傾)初崔杼有寵於惠公惠公卒髙¶
國畏其偪也逐之崔杼奔衛頃公元年楚莊王彊伐陳¶