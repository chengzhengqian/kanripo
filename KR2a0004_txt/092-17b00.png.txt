死公亦隨手亡矣乃罵信曰公非長者卒自剄信持其¶
首謁髙祖於陳上令武士縳信載後車信曰果若人言¶
狡兎死良狗亨髙鳥盡良弓藏敵國破謀臣亡天下已¶
定我固當亨上曰人告公反遂械繫信至雒陽赦信罪¶
以為淮隂侯信知漢王畏惡其能常稱病不朝從信由¶
此日怨望居常鞅鞅羞與絳灌等列信常過樊將軍噲¶
噲跪拜送迎言稱臣曰大王乃肯臨臣信出門笑曰生¶
乃與噲等為伍上常從容與信言諸將能不各有差上¶