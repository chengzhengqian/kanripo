百四十六人降卒二千九百人項羽在戲下欲攻沛公¶
沛公從百餘騎因項伯面見項羽謝無有閉闗事項羽¶
既饗軍士中酒亞父謀欲殺沛公令項莊拔劔舞坐中¶
欲撃沛公項伯常肩蔽之時獨沛公與張良得入坐樊¶
噲在營外聞事急乃持鐵盾入到營營衞止噲噲直撞¶
入(撞直/江反)立帳下項羽目之問為誰張良曰沛公參乗樊¶
噲項羽曰壯士賜之巵酒彘肩噲既飲酒拔劔切肉食¶
盡之項羽曰能復飲乎噲曰臣死且不辭豈特巵酒乎¶