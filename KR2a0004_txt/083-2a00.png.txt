王為帝秦必喜罷兵去平原君猶預未有所决此時魯¶
仲連適游趙㑹秦圍趙聞魏将欲令趙尊秦為帝乃見¶
平原君曰事將奈何平原君曰勝也何敢言事前亡四¶
十萬之衆於外今又内圍邯鄲而不能去魏王使客将¶
軍新垣衍令趙帝秦今其人在是勝也何敢言事魯仲¶
連曰吾始以君為天下之賢公子也吾乃今然後知君¶
非天下之賢公子也梁客新垣衍安在吾請為君責而¶
歸之平原君曰勝請為紹介而見之於先生平原君遂¶