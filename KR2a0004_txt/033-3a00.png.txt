於今而后成武王蚤終成王少將以成周我所以為之¶
若此於是卒相成王而使其子伯禽代就封於魯周公¶
戒伯禽曰我文王之子武王之弟成王之叔父我於天¶
下亦不賤矣然我一沐三捉髪一飯三吐哺起以待士¶
猶恐失天下之賢人子之魯慎無以國驕人管蔡武庚¶
等果率淮夷而反周公乃奉成王命興師東伐作大誥¶
遂誅管叔殺武庚放蔡叔收殷餘民以封康叔於衛封¶
㣲子於宋以奉殷祀寧淮夷東土二年而畢定諸侯咸¶