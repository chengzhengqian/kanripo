秦也于是楚解雍氏圍(自此已上十二年並是楚後圍雍/氏赧王之十五年一段事也前注)¶
(徐廣云楚圍雍氏之下是楚前圍雍氏赧王三年事徐/説非也徐見下文云先身而後張儀及公之所惡者張)¶
(儀也言張儀尚存楚又兩度圍雍氏故生此前後之見/甚誤也然是公孫昧却述張儀時事說韓相公仲耳)¶
蘇代又謂秦太后弟芊戎曰公叔伯嬰恐秦楚之内蟣¶
虱也公何不為韓求質于楚(為于偽反後同質子蟣虱/蘇代令芊戎為韓求蟣虱)¶
(入於韓楚不聴公叔嬰知秦楚不以蟣虱為事必以/韓合于秦楚王聴入質子於韓當云楚王不聼入質)¶
(子於韓承前脱不字耳次下云知/秦楚不以蟣虱為事重明脱不字)楚王聴入質子于韓¶
則公叔伯嬰知秦楚之不以蟣虱為事必以韓合于秦¶