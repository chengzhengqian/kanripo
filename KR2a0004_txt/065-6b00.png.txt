士卒樂死敵國不敢謀子孰與起文曰不如子起曰治¶
百官親萬民實府庫子孰與起文曰不如子起曰守西¶
河而秦兵不敢東鄉韓趙賔從子孰與起文曰不如子¶
起曰此子三者皆出吾下而位加吾上何也文曰主少¶
國疑大臣未附百姓不信方是之時屬之於子乎屬之¶
於我乎起黙然良乆曰屬之子矣文曰此乃吾所以居¶
子之上也吴起乃自知弗如田文田文既死公叔為相¶
尚魏公主而害吴起公叔之僕曰起易去也公叔曰奈¶