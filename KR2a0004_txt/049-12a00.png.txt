故太后憐之脩成子仲驕恣陵折吏民皆患苦之¶
衛子夫立為皇后后弟衛青字仲卿以大將軍封為長¶
平侯四子長子伉為侯世子侯世子常侍中貴幸其三¶
弟皆封為侯各千三百户一曰隂安侯(括地志云隂安/故城在魏州頓)¶
(丘縣北六/十里也)二曰發千侯(括地志云發干故城在博/州堂邑縣西南二十三里)三曰¶
宜春侯(括地志云宜春故城在豫/州汝陽縣西六十七里)貴震天下天下歌之¶
曰生男無喜生女無怒獨不見衛子夫霸天下是時平¶
陽主寡居當用列侯尚主主與左右議長安中列侯可¶