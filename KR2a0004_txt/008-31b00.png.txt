故人父老子弟縱酒發沛中兒得百二十人教之歌酒¶
酣髙祖擊筑(音竹應劭云狀似瑟而大頭安弦以竹擊/之故名曰筑顔師古云今筑形似瑟而小)¶
(細/項)自為歌詩曰大風起兮雲飛揚威加海内兮歸故鄉¶
安得猛士兮守四方令兒皆和習之髙祖乃起舞慷慨¶
傷懷泣數行下謂沛父兄曰游子悲故鄉吾雖都闗中¶
萬嵗後吾魂魄猶樂思沛且朕自沛公以誅暴逆遂有天¶
下其以沛為朕湯沐邑復其民世世無有所與沛父兄¶
諸母故人日樂飲極驩道舊故為笑樂十餘日髙祖欲¶