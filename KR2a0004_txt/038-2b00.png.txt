竅信有諸乎乃遂殺王子比干刳視其心微子曰父子¶
有骨肉而臣主以義屬故父有過子三諫不聴則隨而¶
號之人臣三諫不聴則其義可以去矣於是太師少師¶
乃勸㣲子去遂行周武王伐紂克殷㣲子乃持其祭噐¶
造於軍門肉袒面縛左牽羊右把茅膝行而前以告於¶
是武王乃釋微子復其位如故武王封紂子武庚禄父¶
以續殷祀使管叔蔡叔傅相之武王既克殷訪問箕子¶
武王曰於乎維天陰定下民相和其居我不知其常倫¶