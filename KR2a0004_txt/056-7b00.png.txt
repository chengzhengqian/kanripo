顧問御史曰曲逆户口幾何對曰始秦時三萬餘户間¶
者兵數起多亡匿今見五千户於是乃詔御史更以陳¶
平為曲逆侯盡食之除前所食户牖其後常以䕶軍中¶
尉從攻陳豨及黥布凡六出竒計輙益邑凡六益封竒¶
計或頗祕世莫能聞也髙帝從破布軍還病創徐行至¶
長安燕王盧綰反上使樊噲以相國將兵攻之既行人¶
有短惡噲者髙帝怒曰噲見吾病乃冀我死也用陳平¶
謀而召絳侯周勃受詔牀下曰陳平亟馳傳載勃代噲¶