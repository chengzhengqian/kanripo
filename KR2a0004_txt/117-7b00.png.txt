以應僕也烏有先生曰是何言之過也足下不逺千里¶
來況齊國王悉發境内之士而備車騎之衆以出田乃¶
欲戮力致獲以娛左右也何名為夸哉問楚地之有無¶
者願聞大國之風烈先生之餘論也今足下不稱楚王¶
之徳厚而盛推雲夢以為髙奢言淫樂而顯侈靡竊為¶
足下不取也必若所言固非楚國之美也有而言之是¶
章君之惡無而言之是害足下之信章君之惡而傷私¶
義二者無一可而先生行之必且輕於齊而累於楚矣¶