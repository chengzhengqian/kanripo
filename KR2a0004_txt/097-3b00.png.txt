百姓騷動海内揺蕩農夫釋耒工女下機天下之心未¶
有所定也願足下急復進兵收取滎陽據敖倉之粟(敖/倉)¶
(在鄭州滎陽縣四十五里石門之東北臨汴水/南帶三皇山秦時置倉於敖山上故名敖倉)塞成臯¶
之險(即汜水/縣山)杜大行之道距蜚狐之口(按蔚州飛狐縣/北百五十里有)¶
(秦漢故郡城西南有/山俗號飛狐口也)守白馬之津以示諸侯効實形制¶
之勢則天下知所歸矣方今燕趙已定唯齊未下今田¶
廣據千里之齊田間將二十萬之衆軍於厯城諸田宗¶
彊負海阻河濟南近楚人多變詐足下雖遣數十萬師¶