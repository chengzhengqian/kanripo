東被水菑民多饑之於是天子遣使者虚郡國倉廥以¶
振貧民猶不足又募豪富人相貸假尚不能相救乃徙¶
貧民於闗以西及充朔方以南新秦中七十餘萬口衣¶
食皆仰給縣官數嵗假予産業使者分部䕶之冠葢相¶
望其費以億計不可勝數於是縣官大空而富商大賈¶
或蹛財役貧轉榖百數廢居居邑封君皆低首仰給冶¶
鑄煑鹽財或累萬金而不佐國家之急黎民重困於是¶
天子與公卿議更錢造幣以贍用而摧浮滛并兼之徒¶