(也本楚襄王築/古陳國城也)陳守令皆不在獨守丞與戰譙門中弗¶
勝守丞死乃入據陳數日號令召三老豪傑與皆来㑹¶
計事三老豪傑皆曰將軍身被堅執鋭伐無道誅暴秦¶
復立楚國之社稷功宜為王陳涉乃立為王號為張楚¶
當此時諸郡縣苦秦吏者皆刑其長吏殺之以應陳渉¶
乃以吴叔為假王監諸將以西擊滎陽令陳人武臣張¶
耳陳餘徇趙地令汝隂人鄧宗徇九江郡當此時楚兵¶
數千人為聚者不可勝數葛嬰至東城立襄彊為楚王¶