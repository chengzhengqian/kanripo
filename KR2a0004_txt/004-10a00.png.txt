諸侯兵㑹者車四千乘陳師牧野帝紂聞武王來亦發¶
兵七十萬人距武王武王使師尚父與百夫致師以大¶
卒馳帝紂師(大卒謂戎車三百五十乘士卒二萬/六千二百五十人及虎賁三千人)紂師¶
雖衆皆無戰之心心欲武王即入紂師皆倒兵以戰以¶
開武王武王馳之紂兵皆崩畔紂紂走反入登于鹿䑓¶
之上蒙衣其珠玉(衣音於既反周書云甲子夕紂取天/智玉琰五環身以自焚注天智玉之)¶
(善者縫環其身自厚也凡焚四千玉也/庶玉則銷天智玉不銷紂身不盡也)自燔于火而死¶
武王持太白旗以麾諸侯諸侯畢拜武王武王乃揖諸¶