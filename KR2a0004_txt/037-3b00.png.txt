為宣公宣公七年魯弑其君隠公九年宋督弑其君殤¶
公及孔父十年晉曲沃莊伯弑其君哀侯十八年初宣¶
公愛夫人夷姜夷姜生子伋以為太子而令右公子傅¶
之右公子為太子取齊女未入室而宣公見所欲為太¶
子婦者好説而自取之更為太子取他女宣公得齊女¶
生子夀子朔令左公子傅之太子伋母死宣公正夫人¶
與朔共讒惡太子伋宣公自以其奪太子妻心惡太子¶
欲廢之及聞其惡大怒乃使太子伋於齊而令盗遮界¶