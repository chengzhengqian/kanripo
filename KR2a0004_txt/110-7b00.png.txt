(甌脫/也)東胡使使謂冒頓曰匈奴所與我界甌脫外棄地¶
匈奴非能至也吾欲有之冒頓問羣臣羣臣或曰此棄¶
地予之亦可勿與亦可於是冒頓大怒曰地者國之本¶
也奈何予之諸言予之者皆斬之冒頓上馬令國中有¶
後者斬遂東襲擊東胡東胡初輕冒頓不為備及冒頓¶
以兵至擊大破滅東胡王而虜其民人及畜産旣歸西¶
擊走月氏南并樓煩白羊河南王侵燕代悉復收秦所¶
使蒙恬所奪匈奴地者與漢關故河南塞至朝那膚施¶