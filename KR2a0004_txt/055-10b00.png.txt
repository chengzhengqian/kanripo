令吕澤使人奉太子書卑辭厚禮迎此四人四人至客¶
建成侯所漢十一年黥布反上病欲使太子將往擊之¶
四人相謂曰凡來者將以存太子太子將兵事危矣乃¶
說建成侯曰太子將兵有功則位不益太子無功還則¶
從此受禍矣且太子所與俱諸將皆嘗與上定天下梟¶
將也今使太子將之此無異使羊將狼也皆不肯為盡¶
力其無功必矣臣聞母愛者子抱今戚夫人曰夜侍御¶
趙王如意常抱居前上曰終不使不肖子居愛子之上¶