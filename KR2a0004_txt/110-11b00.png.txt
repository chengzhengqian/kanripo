太后時漢初定故匈奴以驕冒頓乃為書遺高后妄言¶
高后欲擊之諸將曰以高帝賢武然尚困扵平城扵是¶
高后乃止復與匈奴和親至孝文帝初立復脩和親之¶
事其三年五月匈奴右賢王入居河南地侵盗上郡葆¶
塞蠻夷殺略人民於是孝文帝詔丞相灌嬰發車騎八¶
萬五千詣高奴(延州城本漢/高奴縣舊都)擊右賢王右賢王走出塞¶
文帝幸太原是時濟北王反文帝歸罷丞相擊胡之兵¶
其明年單于遺漢書曰天所立匈奴大單于敬問皇帝¶