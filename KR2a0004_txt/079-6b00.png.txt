是臣之說行也臣又何憂箕子接輿漆身為厲被髪為¶
狂無益於主假使臣得同行於箕子可以有補所賢之¶
主是臣之大榮也臣有何恥臣之所恐者獨恐臣死之¶
後天下見臣之盡忠而身死因以是杜口裹足莫肯鄉¶
秦耳足下上畏太后之嚴下惑於姦臣之態居深宫之¶
中不離阿保之手終身迷惑無與昭姦(昭明也無與/明其姦惡)大¶
者宗廟滅覆小者身以孤危此臣之所恐耳若夫窮辱¶
之事死亡之患臣不敢畏也臣死而秦治是臣死賢於¶