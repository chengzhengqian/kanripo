髙后六年薨(魯元公主墓在咸陽縣西北二十五里次/東有張敖冢與公主同域又張耳墓在咸)¶
(陽縣東三/十三里)子偃為魯元王以母吕后女故吕后封為魯¶
元王元王弱兄弟少乃封張敖他姬子二人夀為樂昌¶
侯侈為信都侯髙后崩諸吕無道大臣誅之而廢魯元¶
王及樂昌侯信都侯孝文帝即位復封故魯元王偃為¶
南宫侯續張氏¶
太史公曰張耳陳餘世𫝊所稱賢者其賔客厮役莫非¶
天下俊桀所居國無不取卿相者然張耳陳餘始居約¶