具告之曰張王已出因赦貫髙貫髙喜曰吾王審出乎¶
泄公曰然泄公曰上多足下故赦足下貫髙曰所以不¶
死一身無餘者白張王不反也今王已出吾責已塞死¶
不恨矣且人臣有簒殺之名何面目復事上哉縱上不¶
殺我我不愧於心乎乃仰絶肮遂死當此之時名聞天¶
下張敖已出以尚魯元故封為宣平侯於是上賢張王¶
諸客以鉗奴從張王入闗無不為諸侯相郡守者及孝¶
惠魯后文帝孝景時張王客子孫皆得為二千石張敖¶