越敗蕭公角等漢使張良徇韓乃遺項王書曰漢王失職¶
欲得闗中如約即止不敢東又以齊梁反書遺項羽曰齊欲¶
與趙并滅楚楚以此故無西意而北擊齊徴兵九江王布¶
布稱疾不往使將將數千人行項王由此怨布也漢之¶
二年冬項羽遂北至城陽田榮亦將兵㑹戰田榮不勝¶
走至平原平原民殺之遂北燒夷齊城郭室屋皆阬田榮降¶
卒係虜其老弱婦女徇齊至北海多所殘滅齊人相聚而¶
叛之於是田榮弟田横收齊亡卒得數萬人反城陽項¶