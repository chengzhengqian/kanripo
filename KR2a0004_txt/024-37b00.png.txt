晉見晉平公平公置酒於施惠之臺(一本慶祁之堂左/傳云虒祁之宫杜)¶
(預云虒祁地名也在綘/州西四十里臨汾水也)酒酣靈公曰今者来聞新聲請奏¶
之平公曰可即令師涓坐師曠旁援琴鼓之未終師曠¶
撫而止曰此亡國之聲也不可聽平公曰何道出師曠¶
曰師延所作也與紂為靡靡之樂武王伐紂師延東走¶
自投濮水之中故聞此聲必於濮水之上先聞此聲者¶
國削平公曰寡人所好者音也願遂聞之師涓鼓而終¶
之平公曰音無此最悲乎師曠曰有平公曰可得聞乎¶