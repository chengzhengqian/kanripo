臣奉璧拜送書於庭何者嚴大國之威以脩敬也今臣至¶
大王見臣列觀禮節甚倨得璧傳之羙人以戯弄臣臣¶
觀大王無意償趙王城邑故臣復取璧大王必欲急臣¶
臣頭今與璧俱碎於柱矣相如持其璧睨柱欲以擊柱¶
秦王恐其破璧乃辭謝固請召有司案圖指從此以往¶
十五都予趙相如度秦王特以詐佯為予趙城實不可¶
得乃謂秦王曰和氏璧天下所共傳寶也趙王恐不敢¶
不獻趙王送璧時齋戒五日今大王亦冝齋戒五日設¶