奉盆缻秦王以相娯樂(缻音/缾)秦王怒不許於是相如前¶
進缻因跪請秦王秦王不肯擊缻相如曰五歩之内相¶
如請得以頸血濺大王矣(濺音/贊)左右欲刃相如相如張¶
目叱之左右皆靡於是秦王不懌為一擊缻相如顧召¶
趙御史書曰某年月日秦王為趙王擊缻秦之羣臣曰請以¶
趙十五城為秦王夀藺相如亦曰請以秦之咸陽為趙¶
王夀秦王竟酒終不能加勝於趙趙亦盛設兵以待秦¶
秦不敢動既罷歸國以相如功大拜為上卿位在亷頗¶