陸行乘車水行乘舟泥行乘橇山行乘檋行山栞木(行/寒)¶
(孟反栞/口寒反)與益予衆庶稻鮮食以決九川致四海浚畎澮¶
致之川與稷予衆庶難得之食食少調有餘補不足徙¶
居衆民乃定萬國為治臯陶曰然此而美也禹曰於帝¶
慎乃在位安爾止輔徳天下大應清意以昭待上帝命¶
大其重命用休帝曰吁臣哉臣哉臣作朕股肱耳目予¶
欲左右有民女輔之余欲觀古人之象日月星辰作文¶
繡服色女明之予欲聞六律五聲八音來始滑以出入¶