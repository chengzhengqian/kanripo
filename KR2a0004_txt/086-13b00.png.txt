得合從其破秦必矣此丹之上願而不知所委命唯荆¶
卿留意焉乆之荆軻曰此國之大事也臣駑下恐不足¶
任使太子前頓首固請毋讓然後許諾於是尊荆卿為¶
上卿舎上舎太子日造門下供大牢具異物閒進車騎¶
羙女恣荆軻所欲以順適其意乆之荆軻未有行意秦¶
將王翦破趙虜趙王盡收入其地進兵北略地至燕南¶
界太子丹恐懼乃請荆軻曰秦兵旦暮渡易水則雖欲長¶
待足下豈可得哉荆軻曰㣲太子言臣願謁之今行而¶