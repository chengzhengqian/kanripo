(疑與君交爭而不罪而得明計國之利害以致其功直/指是非任爵禄於身以此君臣相執持此説之成也)¶
伊尹為庖(殷本紀云乃為有莘氏媵臣負/鼎俎以滋味説湯致王道是也)百里奚為虜¶
(晋世家云襲滅虞公及大/夫百里以媵秦穆姬也)皆所由干其上也故此二子¶
者皆聖人也猶不能無役身而涉世如此其汙也(汙音/烏故)¶
(反庖虜/是汙)則非能仕之所設也宋有富人天雨墻壊其子¶
曰不築且有盗其鄰人之父亦云暮而果大亡其財其¶
家甚知其子而疑鄰人之父(其子隣父説皆當矣而/切見疑非處知則難乎)昔¶
者鄭武公欲伐胡(世本云胡歸姓也括地志/云胡城在豫州郾城縣界)廼以其子¶