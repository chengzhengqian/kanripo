欽定四庫全書¶
　史記正義卷六十三¶
　　　　　　　　　　　　唐　張守節　撰¶
申不害韓非列傳第三　　　史記六十三¶
申不害者京人也(按地志云京縣故城縣東/南二十里鄭之京邑也)故鄭之賤¶
臣學術以干韓昭矦昭侯用為相内脩政教外應諸侯¶
十五年終申子之身國治兵彊無侵韓者申子之學本¶
於黄老而主刑名著書二篇號曰申子(阮孝緒七畧云/申子三卷也)¶