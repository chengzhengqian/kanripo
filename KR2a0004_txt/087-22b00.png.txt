輙决於髙髙自知權重乃獻鹿謂之馬二世問左右此¶
乃鹿也左右皆曰馬也二世驚自以為惑乃召太卜令¶
卦之太卜曰陛下春秋郊祀奉宗廟鬼神齋戒不明故¶
至於此可依盛徳而明齋戒於是乃入上林齋戒日游¶
弋獵有行人入上林中二世自射殺之趙髙教其女壻¶
咸陽令閻樂劾不知何人賊殺人移上林髙乃諌二世¶
曰天子無故賊殺不辜人此上帝之禁也鬼神不享天¶
且降殃當逺避宫以禳之二世乃出居望夷之宫留三¶