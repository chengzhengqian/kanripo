游士各歸事其主從其親戚反其故舊墳墓陛下與誰¶
取天下乎其不可八矣且夫楚唯無彊六國立者復橈¶
而從之陛下焉得而臣之誠用客之謀陛下事去矣漢¶
王輟食吐哺罵曰豎儒㡬敗而公事令趣銷印漢四年¶
韓信破齊而欲自立為齊王漢王怒張良說漢王漢王¶
使良授齊王信印語在淮隂事中其秋漢王追楚至陽¶
夏南戰不利而壁固陵諸侯期不至良說漢王漢王用¶
其計諸侯皆至語在項籍事中漢六年正月封功臣良¶