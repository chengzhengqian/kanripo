伯與趙韓魏盡分其范中行故地晉出公怒告齊魯欲¶
以伐四卿四卿恐遂共攻出公出公奔齊道死知伯乃¶
立昭公曾孫驕是為晉懿公知伯益驕請地韓魏韓魏¶
與之請地趙趙不與以其圍鄭之辱知伯怒遂率韓魏¶
攻趙趙襄子懼乃奔保晉陽原過從後至于王澤(括地/志云)¶
(王澤在綘州正/平縣南七里也)見三人自𢃄以上可見自帯以下不可¶
見與原過竹二節莫通曰為我以是遺趙毋䘏原過既¶
至以告襄子襄子齊三日親自剖竹有朱書曰趙毋䘏¶