閭闔閭乃封専諸之子以為上卿其後七十餘年而晉有¶
豫讓之事¶
豫讓者晉人也故嘗事范中行氏而無所知名去而事¶
智伯智伯甚尊寵之及智伯伐趙襄子趙襄子與韓魏¶
合謀滅智伯滅智伯之後而三分其地趙襄子最怨智¶
伯漆其頭以為飲器(劉云酒器也每賔㑹設之示/恨深也按諸先儒説恐非)豫讓¶
遁迯山中曰嗟乎士為知己者死女為説己者容今智¶
伯知我我必為報讐而死以報智伯則吾魂魄不愧矣¶