而長先君愛之且近於秦秦故好也立善則固事長則¶
順奉愛則孝結舊好則安賈季曰不如其弟樂辰嬴嬖¶
於二君立其子民必安之趙盾曰辰嬴賤班在九人下¶
其子何震之有且為二君嬖滛也為先君子(樂文公/子也)不¶
能求大而出在小國僻也母滛子僻無威(僻疋亦反言/樂僻隠在陳)¶
(而逺三/援也)陳小而逺無援將何可乎使士會如秦迎公¶
子雍賈季亦使人召公子樂於陳趙盾廢賈季以其殺¶
陽處父十月𦵏襄公十一月賈季奔翟是嵗秦穆公亦¶