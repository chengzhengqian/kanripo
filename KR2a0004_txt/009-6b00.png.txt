通而天下治今皇帝病乆不已廼失惑惽亂不能繼嗣¶
奉宗廟祭祀不可屬天下其代之羣臣皆頓首言皇太¶
后為天下齊民計所以安宗廟社稷甚深羣臣頓首奉¶
詔帝廢位太后幽殺之五月丙辰立常山王義為帝更¶
名曰𢎞不稱元年者以太后稱天下事也以軹侯朝為¶
常山王置太尉官絳侯勃為太尉五年八月淮陽王薨¶
以弟壺闗侯武為淮陽王六年十月太后曰吕王嘉居¶
處驕恣廢之以肅王台弟吕産為吕王夏赦天下封齊¶