(顧曰吾聞楚有神龜死二千嵗矣巾笥藏之廟堂之上/此龜寕無為留骨而貴乎寕生曵尾泥中乎大夫曰寧)¶
(曵尾塗中荘子曰往矣吾將/曵尾於塗中與此傳不同也)¶
夫學者載籍極博猶考信於六藝詩書雖缺然虞夏¶
之文可知也堯將遜位讓於虞舜舜禹之間岳牧咸薦¶
乃試之於位典職數十年(舜禹皆典職事二十/餘年然後踐帝位)功用既¶
興然後授政示天下重器王者大統𫝊天下若斯之難¶
也而說者曰堯讓天下於許由(皇甫謐髙士傳云許由/字武仲堯聞致天下而)¶
(讓焉乃退而遁於中嶽穎水之陽箕山之下隠堯/又召為九州長由不欲聞之洗耳於穎水濵時有)¶