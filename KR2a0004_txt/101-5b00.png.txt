史曰夫袁盎多受吴王金錢専為蔽匿言不反今果反¶
欲請治盎宜知計謀丞史曰事未發治之有絶今兵西¶
郷治之何益且袁盎不宜有謀鼂錯猶與未決人有告¶
袁盎者袁盎恐夜見竇嬰為言吴所以反者願至上前¶
口對狀竇嬰入言上上乃召袁盎入見鼂錯在前及盎¶
請辟人賜閒錯去固恨甚袁盎具言吴所以反狀以錯¶
故獨急斬錯以謝吴吴兵乃可罷其語具在吴事中使¶
袁盎為太常竇嬰為大將軍兩人素相與善逮吴反諸¶