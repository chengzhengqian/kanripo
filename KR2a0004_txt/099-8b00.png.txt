竟朝置酒無敢讙譁失禮者於是髙帝曰吾廼今日知¶
為皇帝之貴也廼拜叔孫通為太常賜金五百斤叔孫¶
通因進曰諸弟子儒生隨臣乆矣與臣共為儀願陛下¶
官之髙帝悉以為郎叔孫通出皆以五百斤金賜諸生¶
諸生廼皆喜曰叔孫生誠聖人也知當世之要務漢九¶
年髙帝徙叔孫通為太子太傅漢十二年髙祖欲以趙¶
王如意易太子叔孫通諫上曰昔者晉獻公以驪姬之¶
故廢太子立奚齊晉國亂者數十年為天下笑秦以不¶