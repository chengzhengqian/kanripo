也来聘孔子孔子用於楚則陳蔡用事大夫危矣於是¶
乃相與發徒役圍孔子於野不得行絶糧從者病莫能¶
興孔子講誦弦歌不衰子路愠見曰君子亦有窮乎孔¶
子曰君子固窮小人窮斯濫矣子貢色作孔子曰賜爾¶
以予為多學而識之者與曰然非與孔子曰非也予一¶
以貫之孔子知弟子有愠心乃召子路而問曰詩云匪¶
兕匪虎率彼曠野吾道非耶吾何為於此子路曰意者¶
吾未仁耶人之不我信也意者吾未知耶人之不我行¶