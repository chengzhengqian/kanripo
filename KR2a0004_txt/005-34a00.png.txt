罷復守上黨其十月五大夫陵攻趙邯鄲四十九年正¶
月益發卒佐陵陵戰不善免王齕代將其十月將軍張¶
唐攻魏為蔡尉(為于偽反/蔡姓尉名)捐弗守還斬之五十年十月¶
武安君白起有罪為士伍遷隂宻(括地志云隂宻故城/在涇州鶉觚縣西即)¶
(古宻須/國也)張唐攻鄭㧞之十二月益𤼵卒軍汾城旁(括地/志云)¶
(臨汾故城在絳州正平縣東北二十五里/即古臨汾縣城也按汾城即此城是也)武安君白起¶
有罪死齕攻邯鄲不㧞去還奔汾軍二月餘攻晉軍斬¶
首六千晋楚流死河二萬人(按此時無楚/軍走字是也)攻汾城即從¶