乃求楚懷王孫心民間為人牧羊立以為楚懷王從民¶
所望也陳嬰為楚上柱國封五縣與懷王都盱台(盱况/于反)¶
(眙以之反盱眙今楚/州臨淮水懷王都之)項梁自號為武信君居數月引兵¶
攻亢父(亢音剛又若浪反父音甫括地志云亢/父故城在兖州任城縣南五十一里)與齊田¶
榮司馬龍且(子余/反)軍救東阿(括地志云東阿故城在濟/州東阿縣西南二十五里)¶
(漢東阿縣城秦/時齊之阿也)大破秦軍於東阿田榮即引兵歸逐其¶
王假假亡走楚假相田角亡走趙角弟田間故齊將居¶
趙不敢歸田榮立田儋子市為齊王項梁已破東阿下¶