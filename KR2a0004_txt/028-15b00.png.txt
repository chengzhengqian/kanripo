禺車各一乗禺馬四匹駕被具其河湫漢水(河秋黄河/及湫泉)¶
加玉各二(言二水祭時各/加玉璧二枚)及諸祠各増廣壇塲圭幣俎¶
豆以差加之而祝釐者歸福於朕百姓不與焉自今祝¶
致敬母有所祈魯人公孫臣上書曰始秦得水徳今漢¶
受之推終始𫝊則漢當土徳土徳之應黄龍見宜改正¶
朔易服色色上黄是時丞相張蒼好律厯以為漢乃水¶
徳之始故河決金堤其符也年始冬十月色外黒内赤¶
與徳相應如公孫臣言非也罷之後三嵗黄龍見成紀¶