而問婁敬婁敬説曰陛下都洛陽豈欲與周室比隆哉¶
上曰然婁敬曰陛下取天下與周室異周之先自后稷¶
堯封之邰(邰音胎雍州武功縣西南二十三里故漦城/是也説文云邰炎帝之後姜姓所封國弃外)¶
(家也毛萇云邰姜嫄國堯見天/因邰而生后稷故因封於邰也)積徳累善十有餘世公¶
劉避桀居豳大王以狄伐故去豳杖馬箠居岐國人爭¶
隨之及文王為西伯斷虞芮之訟始受命吕望伯夷自¶
海濵來歸之(吕望宅及廟在蘇州海塩縣西也/伯夷孤竹國在平州皆濵東海也)武王伐¶
紂不期而㑹孟津之上八百諸侯皆曰紂可伐矣遂滅¶