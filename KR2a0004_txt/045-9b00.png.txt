陽城負黍(古今地名云負黍在洛/州陽城西三十七里也)二十二年秦昭王卒¶
二十四年秦拔我城臯滎陽二十六年秦悉拔我上黨¶
二十九年秦㧞我十三城三十四年桓惠王卒子王安¶
立王安五年秦攻韓韓急使韓非使秦秦留非因殺之¶
九年秦虜王安盡入其地為潁川郡韓遂亡(亡在秦始/皇帝十七)¶
(年/)¶
太史公曰韓厥之感晉景公紹趙孤之子武以成程嬰¶
公孫杵臼之義此天下之隂徳也韓氏之功于晉未覩¶