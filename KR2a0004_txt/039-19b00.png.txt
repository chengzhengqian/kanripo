從君周旋天下過亦多矣臣猶知之况於君乎請從此¶
去矣重耳曰若反國所不與子犯共者河伯視之乃投¶
璧河中以與子犯盟是時介子推從在舡中乃笑曰天¶
實開公子而子犯以為已功而要市於君固足羞也吾¶
不忍與同位乃自隠渡河秦兵圍令狐晉軍于廬桞二¶
月辛丑咎犯與秦晉大夫盟於郇壬寅重耳入于晉師¶
丙午入于曲沃丁未朝于武宫即位為晉君是為文公¶
羣臣皆往懐公圉奔髙梁戊申使人殺懐公懐公故大¶