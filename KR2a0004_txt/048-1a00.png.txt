欽定四庫全書¶
　史記正義卷四十八¶
　　　　　　　　　　　　唐　張守節　撰¶
陳涉世家第十八　　　　　史記四十八¶
陳勝者陽城人也(即河南陽/城縣也)字涉吴廣者陽夏人也(括/地)¶
(志云陳州太康縣/本漢陽夏縣也)字叔陳涉少時嘗與人傭耕輟耕之¶
壟上悵恨乆之曰苟富貴無相忘庸者笑而應曰若為¶
庸耕何富貴也陳涉太息曰嗟乎燕雀安知鴻鵠之志¶