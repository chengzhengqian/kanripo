入齊境桓公曰非天子諸侯相送不出境吾不可以無¶
禮於燕於是分溝割燕君所至與燕命燕君復修召公¶
之政納貢于周如成康之時諸侯聞之皆從齊二十七¶
年魯湣公母曰哀姜桓公女弟也哀姜淫於魯公子慶¶
父慶父弑湣公哀姜欲立慶父魯人更立釐公桓公召¶
哀姜殺之二十八年衛文公有狄亂告急於齊齊率諸¶
侯城楚邱而立衛君二十九年桓公與夫人蔡姬戱船¶
中蔡姬習水蕩公公懼止之不止出船怒歸蔡姬弗絶¶