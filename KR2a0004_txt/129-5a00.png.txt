分庭與之抗禮夫使孔子名布揚於天下者子貢先後¶
之也此所謂得勢而益彰者乎¶
白圭周人也當魏文侯時李克務盡地力而白圭樂觀¶
時變故人棄我取人取我與夫嵗孰取穀予之絲漆蠒¶
出取帛絮與之食太隂在夘穰(太隂嵗後二/辰為太隂)明嵗衰惡¶
至午旱明嵗美至酉穰明嵗衰惡至子大旱明嵗美有¶
水至夘積著率(貯律/二音)嵗倍欲長錢取下榖長石斗取¶
上種能薄飲食忍嗜欲節衣服與用事僮僕同苦¶