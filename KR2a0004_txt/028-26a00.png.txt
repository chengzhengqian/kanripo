漢之聖者在髙祖之孫且曽孫也寶鼎出而與神通封¶
禪封禪七十二王唯黄帝得上太山封申公曰漢王亦¶
當上封上封則能僊登天矣黄帝時萬諸侯而神靈之封¶
居七千天下名山八而三在蠻夷五在中國中國華山首¶
山太室太山東萊此五山黄帝之所常游與神㑹黄帝¶
且戰且學僊患百姓非其道者乃斷斬非鬼神者百餘¶
嵗然後得與神通黄帝郊雍上帝宿三月鬼臾區號大鴻¶
死葬雍故鴻冢是也其後黄帝接萬靈明廷明廷者甘¶