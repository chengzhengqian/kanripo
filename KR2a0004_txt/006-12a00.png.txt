便廷尉李斯議曰周文武所封子弟同姓甚衆然後屬¶
疏逺相攻擊如仇讐諸侯更相誅伐周天子弗能禁止¶
今海内賴陛下神靈一統皆為郡縣諸子功臣以公賦¶
税重賞賜之甚足易制天下無異意(易音以/職反)則安寧之¶
術也置諸侯不便始皇曰天下共苦戰鬭不休以有侯¶
王賴宗廟天下初定又復立國是樹兵也而求其寧息¶
豈不難哉廷尉議是分天下以為三十六郡(風俗通云/周制天子)¶
(方千里分為百縣縣有四郡故左傳云上大夫受/縣下大夫受郡秦始皇初置三十六郡以監縣也)郡置¶