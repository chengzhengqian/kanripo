下井陘誅成安君破北魏舉三十二城此蚩尤之兵也¶
非人之力也天之福也今已據敖倉之粟塞成臯之險¶
守白馬之津杜大行之阪距蜚狐之口天下後服者先¶
亡矣王疾先下漢王齊國社稷可得而保也不下漢王¶
危亡可立而待也田廣以為然廼聽酈生罷厯下兵守¶
戰備與酈生日縱酒淮隂侯聞酈生伏軾下齊七十餘¶
城廼夜度兵平原襲齊齊王田廣聞漢兵至以為酈生¶
賣已廼曰汝能止漢軍我活汝不然我將烹汝酈生曰¶