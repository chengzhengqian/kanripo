挑戰而秦不出乃引而東翦因舉兵追之令壯士擊大破¶
荆軍至&KR0008;南(徐州/縣也)殺其將軍項燕荆兵遂敗走秦因乗¶
勝略定荆地城邑嵗餘虜荆王負芻竟平荆地為郡縣¶
因南征百越之君而王翦子王賁與李信破定燕齊地¶
秦始皇二十六年盡并天下王氏䝉氏功為多名施於¶
後世秦二世之時王翦及其子賁皆已死而又滅蒙氏¶
陳勝之反秦奉使王翦之孫王離擊趙圍趙王及張耳¶
鉅鹿城(今邢州平鄉縣城/本秦鉅鹿郡城也)或曰王離秦之名將也今將¶