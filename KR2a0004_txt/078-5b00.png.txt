賂楚約為與國黄歇受約歸楚楚使歇與太子完入質¶
於秦秦留之數年楚頃襄王病太子不得歸而楚太子¶
與秦相應侯善於是黄歇乃説應侯曰相國誠善楚太¶
子乎應侯曰然歇曰今楚王恐不起疾秦不如歸其太¶
子太子得立其事秦必重而徳相國無窮是親與國而¶
得儲萬乗也若不歸則咸陽一布衣耳楚更立太子必¶
不事秦夫失與國而絶萬乗之和非計也願相國孰慮¶
之應侯以聞秦王秦王曰令楚太子之傅先往問楚王¶