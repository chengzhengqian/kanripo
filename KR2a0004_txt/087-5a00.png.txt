制諸侯之術也臣聞地廣者粟多國大者人衆兵彊則¶
士勇是以太山不讓土壤故能成其大河海不擇細流¶
故能就其深王者不却衆庶故能明其徳是以地無四¶
方民無異國四時充美鬼神降福此五帝三王之所以¶
無敵也今乃棄黔首以資敵國却賔客以業諸侯使天¶
下之士退而不敢西向裏足不入秦此所謂藉寇兵而¶
齎盗糧者也夫物不産於秦可寳者多士不産於秦而¶
願忠者衆今逐客以資敵國損民以益讎内自虚而外¶