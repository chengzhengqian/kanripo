(於秦孝公是霸王也孝公恵王稱王者出焉然五百嵗/者非子生秦侯已下二十八君至孝公二年合四百八)¶
(十六年兼非子邑秦之後十四年/則成五百嵗矣諸家解皆非也)櫟陽兩金秦獻公自¶
以為得金瑞故作畦畤櫟陽而祀白帝其後百二十嵗¶
而秦滅周周之九鼎入于秦或曰宋太丘社亡而鼎没¶
于泗水彭城下其後百一十五年而秦并天下秦始皇¶
既并天下而帝或曰黄帝得土徳黄龍地螾見夏得木¶
徳青龍止於郊草木暢茂殷得金徳銀自山溢周得火¶
徳有赤烏之符今秦變周水徳之時昔秦文公出獵獲¶