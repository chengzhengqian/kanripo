而重民三河宛陳亦然加以商賈齊趙設智巧仰機利¶
燕代田畜而事蠶由此觀之賢人深謀於廊廟論議朝¶
廷守信死節隱居巖穴之士設為名髙者安歸乎歸於¶
富厚也是以亷吏乆乆更富亷賈歸富富者人之情性¶
所不學而俱欲者也故壯士在軍攻城先登陷陣却敵¶
斬將搴旗前䝉矢石不避湯火之難者為重賞使也其¶
在閭巷少年攻剽椎埋劫人作姦掘冢鑄幣任侠并兼¶
借交報仇篡逐幽隐不避法禁走死地如騖其實皆為¶