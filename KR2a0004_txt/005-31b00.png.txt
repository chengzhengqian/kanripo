取魏安城(括地志云安城在豫州/汝陽縣東南十七里)至大梁燕趙救之秦¶
軍去魏冉免相二十五年㧞趙二城與韓王㑹新城與¶
魏王㑹新明邑二十六年赦罪人遷之穰侯冉復相二¶
十七年錯攻楚赦罪人遷之南陽(南陽及上遷之/穰皆今鄧州也)白起¶
攻趙取代光狼城(括地志云光狼故城在/澤州髙平縣西二十里)又使司馬錯¶
𤼵隴西因蜀攻楚黔中(今黔/府也)㧞之二十八年大良造白¶
起攻楚取鄢鄧(鄢鄧二城/並在襄州)赦罪人遷之二十九年大良¶
造白起攻楚取郢為南郡(括地志云郢城在荆州江陵/縣東北六里楚平王築都之)¶