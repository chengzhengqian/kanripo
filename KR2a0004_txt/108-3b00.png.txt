太上臨江親父子之間然而髙帝曰提三尺劒取天下¶
者朕也故太上皇終不得制事居于櫟陽臨江王適長¶
太子也以一言過廢王臨江用宫垣事卒自殺中尉府¶
何者治天下終不以私亂公語曰雖有親父安知其不¶
為虎雖有親兄安知其不為狼今大王列在諸侯恱一¶
邪臣浮說犯上禁撓明法天子以太后故不忍致法於¶
王太后日夜涕泣幸大王自改而大王終不覺寤有如¶
太后宫車即晏駕大王尚誰攀乎語未卒孝王泣數行¶