何為者張良曰沛公之叅乘樊噲者也項王曰壯士賜¶
之巵酒則與斗巵酒噲拜謝起立而飲之項王曰賜之¶
彘肩則與一生彘肩樊噲覆其盾於地加彘肩上拔劒¶
切而㗖之項王曰壯士能復飲乎樊噲曰臣死且不避¶
巵酒安足辭夫秦王有虎狼之心殺人如不能舉刑人¶
如恐不勝天下皆叛之懷王與諸將約曰先破秦入咸¶
陽者王之今沛公先破秦入咸陽毫毛不敢有所近封¶
閉宫室還軍霸上以待大王來故遣將守闗者備他盜¶