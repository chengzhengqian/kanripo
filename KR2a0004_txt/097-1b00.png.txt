項梁等起諸將徇地(徇略/也)過髙陽者數十人酈生問其¶
將皆握齱好苛禮自用不能聽大度之言酈生乃深自¶
藏匿後聞沛公將兵略地陳留郊沛公麾下騎士適酈¶
生里中子也沛公時時問邑中賢士豪俊騎士歸酈生¶
見謂之曰吾聞沛公慢而易人多大略此真吾所願從¶
游莫為我先(為于/偽反)若見沛公謂曰臣里中有酈生年六¶
十餘長八尺人皆謂之狂生生自謂我非狂生騎士曰¶
沛公不好儒諸客冠儒冠來者沛公輒解其冠溲溺其¶