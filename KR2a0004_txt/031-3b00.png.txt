令以漸至焉季札封於延陵故號曰延陵季子王餘祭¶
三年齊相慶封有罪自齊來犇呉呉予慶封朱方之縣¶
以為奉邑以女妻之富於在齊四年呉使季札聘於魯¶
請觀周樂為歌周南召南曰美哉始基之矣猶未也然¶
勤而不怨歌弼鄘衛曰美哉淵乎憂而不困者也吾聞¶
衛康叔武公之徳如是是其衛風乎歌王曰美哉思而¶
不懼其周之東乎(思音/肆)歌鄭曰其細已甚民不堪也是其先¶
亡乎歌齊曰美哉泱泱乎大風也哉表東海者其太公¶