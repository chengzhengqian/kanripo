祀後十世不絶此知可以言時矣其後二百餘年秦有¶
優旃¶
優旃者秦倡朱儒也善為笑言然合於大道秦始皇時¶
置酒而天雨陛楯者皆沾寒優旃見而哀之謂之曰汝¶
欲休乎陛楯者皆曰幸甚優旃曰我即呼汝汝疾應曰¶
諾居有頃殿上上夀呼萬嵗優旃臨檻(御覽/反)大呼曰陛¶
楯郎郎曰諾優旃曰汝雖長何益幸雨立我雖短也幸休¶
居於是始皇使陛楯者得半相代始皇嘗議欲大苑囿¶