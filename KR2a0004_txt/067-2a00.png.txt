二十九髮盡白蚤死孔子哭之慟曰自吾有回門人益¶
親魯哀公問弟子孰為好學孔子對曰有顔回者好學¶
不遷怒不貳過不幸短命死矣今也則亡¶
閔損字子騫少孔子十五嵗孔子曰孝哉閔子騫人不¶
間於其父母昆弟之言不仕大夫不食汙君之禄如有¶
復我者必在汶上矣¶
冉耕字伯牛孔子以為有徳行伯牛有惡疾孔子往問¶
之自牖執其手曰命也夫斯人也而有斯疾命也夫¶