弔死問疾且欲有所用之也此人不死必為吴患今吴¶
之有越猶人之有腹心疾也而王不先越而乃務齊不¶
亦謬乎吴王不聽伐齊大敗齊師於艾陵(括地志云艾/山在兖州博)¶
(城縣南百六十/里本齊博邑)遂威鄒魯之君以歸(鄒君居兖州鄒/縣魯曲阜縣)益¶
䟽子胥之謀其後四年吴王將北伐齊越王勾踐用子¶
貢之謀乃率其衆以助吴而重寳以獻遺太宰嚭太宰¶
嚭既數受越賂其愛信越殊甚日夜為言於吴王吴王¶
信用嚭之計伍子胥諫曰夫越腹心之病今信其浮辭¶