主不恤下怨而上不知也俗已亂而政不脩此三者陳¶
涉之所以為資也是之謂土崩故曰天下之患在於土¶
崩何謂瓦解呉楚齊趙之兵是也七國謀為大逆號皆¶
稱萬乘之君帶甲數十萬威足以嚴其境内財足以勸¶
其士民然不能西攘尺寸之地而身為禽於中原者此¶
其故何也非權輕於匹夫而兵弱於陳涉也當是之時¶
先帝之徳澤未衰而安土樂俗之民衆故諸侯無境外¶
之助此之謂瓦解故曰天下之患不在瓦解由是觀之¶