乃衰絰跣曰妾兄弟不能相救以辱君命繆公曰我得¶
晉君以為功今天子為請夫人是憂乃與晉君盟許歸之¶
更舍上舍而饋之七牢十一月歸晉君夷吾夷吾獻其¶
河西地使太子圉為質於秦秦妻子圉以宗女是時¶
秦地東至河(晉河西八城入秦秦東/境至河即龍門河也)十八年齊桓公卒¶
二十年秦滅梁芮(梁芮國皆在同州秦得/其地故滅二國之君)二十二年晉¶
公子圉聞晉君病曰梁我母家也(子圉母梁/伯之女也)而秦滅之¶
我兄弟多即君百嵗後秦必留我而晉輕亦更立他子¶