孟軻鄒人也(軻字子輿為齊/卿鄒兖州縣)受業子思之門人道既通¶
游事齊宣王宣王不能用適梁梁惠王不果所言則見¶
以為迂逺而闊於事情當是之時秦用商君富國彊兵¶
楚魏用吳起戰勝弱敵齊威王宣王用孫子田忌之徒¶
而諸侯東靣朝齊天下方務於合從連衡以攻伐為賢¶
而孟軻乃述唐虞三代之徳是以所如者不合退而與¶
萬章之徒序詩書述仲尼之意作孟子七篇其後有騶¶
子之屬齊有三騶子其前鄒忌以鼓琴干威王因及國¶