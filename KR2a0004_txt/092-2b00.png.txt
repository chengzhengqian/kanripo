也何曰臣不敢亡也臣追亡者上曰若所追者誰何曰¶
韓信也上復罵曰諸將亡者以十數公無所追追信詐¶
也何曰諸將易得耳至如信者國士無雙王必欲長王¶
漢中無所事信必欲爭天下非信無所與計事者顧王¶
䇿安所决耳王曰吾亦欲東耳安能鬱鬱乆居此乎何¶
曰王計必欲東能用信信即留不能用信終亡耳王曰¶
吾為公以為將何曰雖為將信必不留王曰以為大將¶
何曰幸甚於是王欲召信拜之何曰王素慢無禮今拜¶