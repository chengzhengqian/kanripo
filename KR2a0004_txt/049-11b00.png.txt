詔副車載之廻車馳還而直入長樂宫行詔門著引籍¶
(武帝道上詔令通名狀/於門使引入至太后所)通到謁太后太后曰帝倦矣何¶
從來帝曰今者至長陵得臣姊與俱來顧曰謁太后太¶
后曰女某邪曰是也太后為下泣女亦伏地泣武帝奉¶
酒前為夀奉錢千萬奴婢三百人公田百頃甲第以賜¶
姊太后謝曰為帝費焉於是召平陽主南宫主林慮主¶
三人俱來謁見姊因號曰脩成君有子男一人女一人¶
男號為脩成子仲女為諸侯王王后此二子非劉氏以¶