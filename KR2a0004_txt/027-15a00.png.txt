獻嵗嵗隂在亥星居辰以十月與角亢晨出曰大章蒼¶
蒼然星若躍而隂出旦是謂正平起師旅其率必武其¶
國有徳將有四海其失次有應見婁困敦嵗嵗隂在子¶
星居邜以十一月與氐房心晨出曰天泉𤣥色甚明江¶
池其昌不利起兵其失次有應在昴赤奮若嵗嵗隂在¶
丑星居寅以十二月與尾箕晨出曰天皓黫然黒色甚¶
明其失次有應見参當居不居居之又左右揺未當去¶
去之與他星㑹其國凶所居乆國有徳厚其角動乍小¶