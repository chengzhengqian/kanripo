治水無狀乃殛鯀於羽山以死(殛音紀力反鯀之羽山/化為黄熊入於羽淵熊)¶
(音乃來反下三㸃為三足也/束晳發蒙紀云鼈三足曰熊)天下皆以舜之誅為是於¶
是舜舉鯀子禹而使續鯀之業堯崩帝舜問四嶽曰有¶
能成美堯之事者使居官皆曰伯禹為司空可成美堯¶
之功舜曰嗟然命禹女平水土維是勉之禹拜稽首讓¶
於契后稷臯陶舜曰女其往視爾事矣禹為人敏給克¶
勤其徳不違其仁可親其言可信聲為律身為度稱以¶
出亹亹穆穆為綱為紀禹乃遂與益后稷奉帝命命諸¶