也單父人吕公善沛令避仇從之客因家沛焉沛中豪¶
桀吏聞令有重客皆往賀蕭何為主吏主進令諸大夫¶
曰(大夫客之貴/者總稱之)進不滿千錢坐之堂下髙祖為亭長素¶
易諸吏乃紿為謁曰賀錢萬實不持一錢謁入吕公大¶
驚起迎之門吕公者好相人見髙祖狀貌因重敬之引¶
入坐蕭何曰劉季固多大言少成事髙祖因狎侮諸客¶
遂坐上坐(上在果反/下在臥反)無所詘(音邱/忽反)酒䦨吕公因目固留¶
髙祖(不敢封衆顯言/故目動而留之)髙祖竟酒後吕公曰臣少好相人¶