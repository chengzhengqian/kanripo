弟曰諸侯皆反秦自立齊古之建國儋田氏當王遂自¶
立為齊王發兵以撃周市周市軍還去田儋因率兵略¶
定齊地秦將章邯圍魏王咎於臨濟急魏王請救於齊¶
齊王田儋將兵救魏章邯夜衘枚撃大破齊魏軍殺田¶
儋於臨濟下儋弟田榮収儋餘兵走東阿齊人聞王田¶
儋死廼立故齊王建之弟田假為齊王田角為相田間¶
為將以距諸侯田榮之走東阿章邯追圍之項梁聞田¶
榮之急廼引兵撃破章邯軍東阿下章邯走而西項梁¶