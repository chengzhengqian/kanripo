平公卒子賈立是為文公文公七年楚懷王死于秦二¶
十三年文公卒子讎立是為頃公頃公二年秦抜楚之郢¶
楚頃王東徙于陳十九年楚伐我取徐州二十四年¶
楚考烈王伐滅魯頃公亡遷於下邑為家人魯絶祀頃¶
公卒于柯魯起周公至頃公凡三十四世¶
太史公曰余聞孔子稱曰甚矣魯道之衰也洙泗之間¶
齗齗如也觀慶父及叔牙閔公之際何其亂也隠桓之¶
事襄仲殺適立庻三家北面為臣親攻昭公昭公以奔¶