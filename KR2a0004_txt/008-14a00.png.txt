望然恐不敢不服耳項羽使人還報懷王懷王曰如約¶
項羽怨懷王不肯令與沛公俱西入闗而北救趙後天¶
下約(懷王初約先入咸陽者王之/今羽北救趙故失約在後也)乃曰懷王者吾家項¶
梁所立耳非有功伐何以得主約本定天下諸將及籍¶
也乃佯尊懷王為義帝實不用其命正月(崔浩云史官/以正月紀四)¶
(時故書正月也荀悦云先春後正月也顔師古云凡本/此諸月號皆太初正厯之後記事者追改之非當時)¶
(稱也以十月為嵗首即以十月為正月/今此正月當是謂之四月也他皆放此)項羽自立為西¶
楚霸王王梁楚地九郡都彭城負約更立沛公為漢王¶