怨必報范雎相秦二年秦昭王之四十二年東伐韓少¶
曲髙平拔之(括地志云南韓王故城在懷州河陽縣西/北四十里俗謂之韓王城非也秦時周栢)¶
(王以與鄭紀年云鄭侯使辰歸晉陽向/更名髙平抜之則少曲當與髙平相近)秦昭王聞魏齊在平原君所¶
欲為范雎必報其讐乃詳為好書遺平原君曰寡人聞君之¶
髙義願與君為布衣之友君幸過寡人寡人願與君為十日之飲¶
平原君畏秦且以為然而入秦見昭王昭王與平原君飲數日昭¶
王謂平原君曰昔周文王得吕尚以為大公齊桓公得¶
管夷吾以為仲父今范君亦寡人之叔父也范君之讐¶