君居數月北攻亢父救東阿(濟州/縣也)破秦軍齊軍歸楚獨¶
追北使沛公項羽别攻城陽屠之軍濮陽之東(濮陽故/城在濮)¶
(州西八十六里/本漢濮陽縣)與秦軍戰破之秦軍復振守濮陽環水¶
(按二説皆通其濮陽縣北臨黄河言秦軍北阻黄/河南鑿溝引黄河水環繞作壁壘為固楚軍乃去)楚軍¶
去而攻定陶定陶未下沛公與項羽西畧地至雍邱之¶
下與秦軍戰大破之斬李由還攻外黄(在雍/邱東)外黄未下¶
項梁再破秦軍有驕色宋義諌不聽秦益章邯兵夜銜¶
枚擊項梁大破之定陶項梁死沛公與項羽方攻陳留¶