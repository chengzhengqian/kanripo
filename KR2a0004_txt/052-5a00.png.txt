闗中朱虚侯與太尉勃丞相平等誅之朱虚侯首先斬¶
吕産於是太尉勃等乃得盡誅諸吕而琅邪王亦從齊¶
至長安大臣議欲立齊王而琅邪王及大臣曰齊王母¶
家駟鈞惡戾虎而冠者也方以吕氏故㡬亂天下今又¶
立齊王是欲復為吕氏也代王母家薄氏君子長者且¶
代王又親高帝子於今見在且最為長以子則順以善¶
人則大臣安於是大臣乃謀迎立代王而遣朱虚侯以¶
誅吕氏事告齊王令罷兵灌嬰在滎陽聞魏勃本教齊¶