生秦王跽曰先生是何言也夫秦國辟逺寡人愚不肖¶
先生乃幸辱至於此是天以寡人慁先生而存先王之¶
宗廟也寡人得受命於先生是天所以幸先王而不棄¶
其孤也先生奈何而言若是事無小大上及太后下至¶
大臣願先生悉以教寡人無疑寡人也范雎拜秦王亦¶
拜范雎曰大王之國四塞以為固北有甘泉谷口(括地/志云)¶
(甘泉山一名鼓原俗名磨石嶺在雍州雲陽縣西北九/十里闗中記云甘泉宫在甘泉山上年代永久無復甘)¶
(泉之名失其實也宫北云有連山土人為磨石嶺郊祀/志云云孫卿言黄帝得仙寒仙寒者谷口也按九峻山)¶