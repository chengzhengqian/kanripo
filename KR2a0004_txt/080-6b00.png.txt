(殷惡/是也)臣雖不佞數奉教於君子矣恐侍御者之親左右¶
之説不察踈逺之行故敢獻書以聞唯君王之留意焉¶
於是燕王復以樂毅子樂間為昌國君而樂毅往來復¶
通燕燕趙以為客卿樂毅卒於趙樂間居燕三十餘年¶
燕王喜用其相栗腹之計欲攻趙而問昌國君樂間樂¶
間曰趙四戰之國也(東隣燕齊西邊秦樓煩/南界韓魏北迫匈奴)其民習兵¶
伐之不可燕王不聴遂伐趙趙使亷頗擊之大破栗腹¶
之軍於鄗禽栗腹樂乘樂乘者樂間之宗也於是樂間¶