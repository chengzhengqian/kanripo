為秦相人或說秦昭王曰孟嘗君賢而又齊族也今相¶
秦必先齊而後秦秦其危矣於是秦昭王乃止囚孟嘗¶
君謀欲殺之孟嘗君使人抵昭王幸姬求解幸姬曰妾¶
願得君狐白裘此時孟嘗君有一狐白裘直千金天下¶
無雙入秦獻之昭王更無他裘孟嘗君患之徧問客莫¶
能對最下坐有能為狗盗者曰臣能得狐白裘乃夜為¶
狗以入秦宫藏中(藏在/浪反)取所獻狐白裘至以獻秦王幸¶
姬幸姬為言昭王昭王釋孟嘗君孟嘗君得出即馳去¶