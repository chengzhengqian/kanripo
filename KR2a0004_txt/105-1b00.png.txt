(反/)舍客長桑君過(過音/戈)扁鵲獨竒之常謹遇之長桑君¶
亦知扁鵲非常人也出入十餘年乃呼扁鵲私坐間與¶
語曰(間音/閑)我有禁方年老欲𫝊與公公毋泄扁鵲曰敬¶
諾乃出其懐中藥予扁鵲飲是以上池之水三十日當¶
知物矣乃悉取其禁方書盡與扁鵲忽然不見殆非人¶
也扁鵲以其言飲藥三十日視見垣一方人以此視病¶
盡見五藏癥結(五藏謂心肺脾肝腎也六府謂大腸胃/膽膀胱三焦也王叔和脈經云左手脈)¶
(横癥在左右手脈横癥在右脈頭大者在上頭小者在/下兩手脈結上部者燸結中部者緩結三里者豆起陽)¶