鄭見子産如舊交謂子産曰鄭之執政者侈難将至政¶
将及子子為政必以禮不然鄭将敗子産厚遇季子二¶
十三年諸公子争寵相殺又欲殺子産公子或諌曰子¶
産仁人鄭所以存者子産也勿殺乃止二十五年鄭使¶
子産於晉問平公疾平公曰卜而曰實沉臺駘為祟史¶
官莫知敢問對曰髙辛氏有二子長曰閼伯季曰實沉¶
居曠林不相能也日操干戈以相征伐后帝弗臧遷閼¶
伯于商邱主辰商人是因故辰為商星遷實沉于大夏¶