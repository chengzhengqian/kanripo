(必/降)自華以南氣下黒上赤嵩髙三河之郊氣正赤恒山¶
之北氣下黒上青勃碣海岱之間氣皆黒江淮之間氣¶
皆白徒氣白土功氣黄車氣乍髙乍下往往而聚騎氣¶
卑而布卒氣搏前卑而後髙者疾前方而後髙兑¶
而卑者郄其氣平者其行徐前髙而後卑者不止¶
而反氣相遇者卑勝髙兑勝方氣來卑而循車通者不¶
過三四日去之五六里見氣來髙七八尺者不過五六¶
日去之十餘里見氣來髙丈餘二丈者不過三四十日¶