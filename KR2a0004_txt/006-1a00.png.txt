欽定四庫全書¶
　史記正義卷六¶
　　　　　　　　　　　　唐　張守節　撰¶
秦始皇本紀第六　　　　　　　史記六¶
秦始皇帝者秦莊襄主子也莊襄王為秦質子於趙(質/音)¶
(致國彊欲待弱之來相事故遣子及貴臣為質如上音/國弱懼其侵伐令子及貴臣往為質音直實反又二國)¶
(敵亦為交質音致左傳云周鄭交質王子/狐為質於鄭鄭公子忽為質於周是也)見吕不韋姬¶
悦而取之生始皇以秦昭王四十八年正月生於邯鄲¶