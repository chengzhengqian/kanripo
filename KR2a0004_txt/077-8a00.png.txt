遂乗勝逐秦軍至函谷闗抑秦兵秦兵不敢出當是時¶
公子威振天下諸侯之客進兵法公子皆名之故世俗¶
稱魏公子兵法秦王患之乃行金萬斤於魏求晉鄙客¶
令毁公子於魏王曰公子亡在外十年矣今為魏將諸侯將皆屬諸¶
侯徒聞魏公子不聞魏王公子亦欲因此時定南面而¶
王諸侯畏公子之威方欲共立之秦數使反間偽賀公¶
子得立為魏王未也魏王日聞其毁不能不信後果使¶
人代公子將公子自知再以毁廢乃謝病不朝與賔客¶