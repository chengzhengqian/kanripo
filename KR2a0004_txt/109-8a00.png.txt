得而還南絶幕(絶度也南/歸度砂幕)遇前將軍右將軍廣已見大¶
將軍還入軍大將軍使長史持糒醪遺廣因問廣食其¶
失道狀青欲上書報天子軍曲折(言委曲而行迴折使/軍後大將軍也)¶
廣未對大將軍使長史急責廣之幕府對簿廣曰諸校¶
尉無罪乃我自失道吾今自上簿至莫府廣謂其麾下¶
曰廣結髪與匈奴大小七十餘戰今幸從大將軍出接¶
單于兵而大將軍又徙廣部行囬逺而又迷失道豈非¶
天哉且廣年六十餘矣終不能復對刀筆之吏遂引刀¶