欽定四庫全書¶
　史記正義卷四十七¶
　　　　　　　　　　　　唐　張守節　撰¶
孔子世家第十七(孔子無侯伯之位而稱世家者太史/公以孔子布衣𫝊十餘世學者宗之)¶
(自天下王侯中國言六藝者宗/於夫子可謂至聖故為世家)史記四十七¶
孔子生魯昌平鄉陬邑(括地志云故鄒城在兖州泗水/縣東南六十里昌平山在泗水)¶
(縣南六十里孔子生昌平鄉葢鄉取山為名故闕里在/泗水縣南五十里輿地志云鄒城西界闕里有尼丘山)¶
(按今尼丘山在兖州鄒城闕里即此也括地志云兖川/曲阜縣魯城西南三里有闕里中有孔子宅宅中有廟)¶