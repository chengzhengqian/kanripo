矣項羽怒烹周苛於是乃拜周昌為御史大夫常從撃¶
破項籍以六年中與蕭曹等俱封封周昌為汾隂侯周¶
苛子周成以父死事封為髙景侯昌為人彊力敢直言¶
自蕭曹等皆卑下之昌嘗燕時入奏事髙帝方擁戚姬¶
昌還走髙帝逐得騎周昌項問曰我何如主也昌仰曰¶
陛下即桀紂之主也於是上笑之然尤憚周昌及帝欲¶
廢太子而立戚姬子如意為太子大臣固爭之莫能得¶
上以留侯䇿即止而周昌廷爭之彊上問其説昌為人¶