(所伐唯一處故具/録之以示後世)十年韓太子蒼來質伐取韓石章(韓/地)¶
(名/也)伐敗趙將泥(趙将/名也)伐取義渠二十五城十一年㯉里¶
疾攻魏焦䧏之敗韓岸門斬首萬其將犀首走公子通¶
封於蜀燕君讓其臣子之十二年王與梁王㑹臨晋庶¶
長疾攻趙虜趙將莊張儀相楚十三年庶長章撃楚於¶
丹陽虜其將屈匄斬首八萬又攻楚漢中取地六百里¶
置漢中郡楚圍雍氏秦使庶長疾助韓而東攻齊到滿¶
(滿或作蒲秦/将姓名也)助魏攻燕十四年伐楚取召陵丹犂臣蜀¶