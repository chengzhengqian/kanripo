以治北海令盗賊不起叩頭對言非臣之力盡陛下神¶
靈威武之所變化也武帝大笑曰於呼安得長者之語¶
而稱之安所受之對曰受之文學卒史帝曰今安在對¶
曰在宫府門外有詔召拜王先生為水衡丞以北海太¶
守為水衡都尉𫝊曰羙言可以市尊行可以加人君子¶
相送以言小人相送以財¶
魏文侯時西門豹為鄴令(今相州/縣也)豹往到鄴㑹長老問¶
之民所疾苦長老曰苦為河伯娶婦(河伯華陽潼鄉人/姓馮氏名夷浴於)¶