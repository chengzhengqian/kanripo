漢七年髙祖往誅之過趙趙王張敖自持案進食禮恭¶
甚髙祖箕鋸罵之是時趙相趙午等數十人皆怒謂張¶
王曰王事上禮備矣今遇王如是臣等請為亂趙王齧¶
指出血曰先人失國㣲陛下臣等當蟲出公等奈何言¶
若是毋復出口矣於是貫髙等曰王長者不倍徳卒私¶
相與謀弑上會事發覺漢下詔捕趙王及羣臣反者於¶
是趙午等皆自殺唯貫髙就繫是時漢下詔書趙有敢¶
隨王者辠三族唯孟舒田叔等十餘人赭衣自髠鉗稱¶