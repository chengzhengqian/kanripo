君趙有平原君魏有信陵君方争下士招致賔客以相¶
傾奪輔國持權春申君為楚相四年秦破趙之長平軍¶
四十餘萬五年圍邯郸邯郸告急於楚楚使春申君將¶
兵往救之秦兵亦去春申君歸春申君相楚八年為楚¶
北伐滅魯以荀卿為蘭陵令當是時楚復彊趙平原君¶
使人於春申君春申君舍之於上舍趙使欲夸楚為瑇¶
瑁簮刀劔室以珠玉飾之請命春申君客春申君客三¶
千餘人其上客皆躡珠履以見趙使趙使大慙春申君¶