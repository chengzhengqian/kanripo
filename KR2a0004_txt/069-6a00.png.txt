車不過三百乗卒不過三萬立為天子誠得其道也是¶
故明主外料其敵之彊弱内度其士卒賢不肖不待兩¶
軍相當而勝敗存亡之機固已形於胷中矣豈揜於衆¶
人之言而以冥冥決事哉臣竊以天下之地圖案之諸¶
侯之地五倍於秦料度諸侯之卒十倍於秦六國為一¶
并力西鄉而攻秦秦必破矣今西面而事之見臣於秦¶
夫破人之與見破於人也(破人謂破前敵也破/於人為被前敵破)臣人之¶
與見臣於人也(臣人謂已得人為臣/臣於人謂已事他人)豈可同日而論哉¶