言而腹誹論死自是之後有腹誹之法以此而公卿大¶
夫多謟䛕取容矣天子既下緡錢令而尊卜式百姓終¶
莫分財佐縣官於是楊可告緡錢縱矣郡國多姦鑄錢¶
錢多輕而公卿請令京師鑄鐘官赤側一當五賦官用¶
非赤側不得行白金稍賤民不寶用縣官以令禁之無¶
益嵗餘白金終廢不行是嵗也張湯死而民不思其後¶
二嵗赤側錢賤民巧法用之不便又廢於是悉禁郡國¶
無鑄錢専令上林三官鑄錢既多而令天下非三官錢¶