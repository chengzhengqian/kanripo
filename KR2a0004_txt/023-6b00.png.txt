(名潁山地理志髙陵山汝出東南至新蔡縣/入淮陽乾江山潁水出東至更蔡入淮地)江漢以為¶
池(江即岷江從蜀入楚在荆州南漢江從/漢中東南入江四水為楚之險固也)阻之以鄧林¶
縁之以方城(括地志云方城房州竹山縣東南四十一里/其山頂上四面險峻山南有城長十餘里)¶
(名為方城/即此山也)然而秦師至鄢郢舉若振槁(鄢音郾括地志/云古城在㐮州)¶
(安養縣北三里古郾子之國鄧之南鄙也又率道縣南/九里有故郾城漢恵帝改曰宜城也郢城荆州江陵縣)¶
(東北六里即吳公子光伐楚楚平王恐城郢者也又/楚武王始都郢絶南故城是也在江陵北十五里也)是¶
豈無固塞險阻哉其所以統之者非其道故也紂剖比¶
干囚箕子為炮烙刑殺無辜時臣下懍然莫必其命然¶