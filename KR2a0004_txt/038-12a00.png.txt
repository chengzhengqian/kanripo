封宋左師魚石四年諸侯共誅魚石而歸彭城於宋三¶
十五年楚公子圍弑其君自立為靈王四十四年平公¶
卒子元公佐立元公三年楚公子棄疾弑靈王自立為¶
平王八年宋火十年元公母信詐殺諸公子大夫華向¶
氏作亂楚平王太子建來奔見諸華氏相攻亂建去如¶
鄭十五年元公為魯昭公避季氏居外為之求入魯行¶
道卒子景公頭曼立景公十六年魯陽虎來奔已復去¶
二十五年孔子過宋宋司馬桓魋惡之欲殺孔子孔子¶