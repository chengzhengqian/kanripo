吴楚亦足以喻國家之存亡矣臣不敢避子胥之誅願¶
大王毋為吴王之聴昔秦絶先生之道殺術士燔詩書¶
棄禮義尚詐力任刑罰轉負海之粟致之西河當是之¶
時男子疾耕不足於糟糠女子紛績不足於蓋形遣蒙¶
恬築長城東西數千里暴兵露師常數十萬死者不可¶
勝數僵尸千里流血頃畒百姓力竭欲為亂者十家而¶
五又使徐福入海求神異物還為偽辭曰臣見海中大¶
神言曰汝西皇之使邪臣荅曰然汝何求曰願請延年¶