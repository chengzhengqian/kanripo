代王事在吕后語中丞相陳平太尉周勃等使人迎代王¶
代王問左右郎中令張武等張武等議曰漢大臣皆故¶
髙帝時大將習兵多謀詐此其屬意非止此也特畏髙¶
帝吕太后威耳今已誅諸吕新啑血京師此以迎大¶
王為名實不可信願大王稱疾毋往以觀其變中尉宋¶
昌進曰羣臣之議皆非也夫秦失其政諸侯豪桀並起¶
人人自以為得之者以萬數然卒踐天子之位者劉氏¶
也天下絶望一矣髙帝封王子弟地犬牙相制此所謂¶