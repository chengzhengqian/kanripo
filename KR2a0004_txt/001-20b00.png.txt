(無凶/人也)於是四門辟言毋凶人也舜入于大麓烈風雷雨¶
不迷堯乃知舜之足授天下堯老使舜攝行天子政巡¶
狩舜得舉用事二十年而堯使攝政攝政八年而堯崩¶
三年喪畢讓丹朱天下歸舜而禹臯陶契后稷伯夷夔¶
龍垂益彭祖(髙姚二音臯陶字庭堅英六二國是其後/也契音薛殷之祖也伯夷齊太公之祖也)¶
(夔巨龜反樂官也倕音垂亦作垂内言之官也益伯㬾/也即秦趙之祖彭祖自堯時舉用厯夏殷封於大彭)¶
自堯時而皆舉用未有分職(分音符問反如字/分為封疆爵土也)於是舜¶
乃至於文祖謀于四嶽辟四門明通四方耳目命十二¶