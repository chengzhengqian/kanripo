業也所以求息者為無以奉客也令富給者以要期貧¶
窮者燔劵書以捐之諸君彊飲食有君如此豈可負哉¶
坐者皆起再拜孟嘗君聞馮驩燒劵書怒而使使召驩¶
驩至孟嘗君曰文食客三千人故貸錢於薛文奉邑少¶
而民尚多不以時與其息客食恐不足故請先生収責¶
之聞先生得錢即以多具牛酒而燒劵書何馮驩曰然¶
不多具牛酒即不䏻畢㑹無以知其有餘不足有餘者¶
為要期不足者雖守而責之十年息愈多急即以逃亡¶