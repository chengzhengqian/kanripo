羊牛避不踐也抱之山中山者養之又捐之大澤烏覆席¶
食之姜嫄怪之於是知其天子乃取長之堯知其賢才¶
立以為大農姓之曰姬氏姬者本也詩人美而頌之曰¶
厥初生民深修益成而道后稷之始也孔子曰昔者¶
堯命契為子氏為有湯也命后稷為姬氏為有文王也¶
太王命季厯明天瑞也太伯之吴遂生源也天命難言¶
非聖人莫能見舜禹契后稷皆黄帝子孫也黄帝䇿天¶
命而治天下徳澤深後世故其子孫皆復立為天子是¶