客從為御史守豐二嵗髙祖立為漢王東撃項籍敖遷¶
為上黨守陳豨反時敖堅守封為廣阿侯食千八百户¶
髙后時為御史大夫三嵗免(按史記書表云孝文二年/卒漢表又云封九十年卒)¶
(計髙祖十一年封到文帝二年則十九年矣/而漢書誤裴氏不考乃云徐誤何其二過也)以平陽侯¶
曹窋為御史大夫髙后崩不與大臣共誅吕禄等免以¶
淮南相張蒼為御史大夫蒼與絳侯等尊立代王為孝¶
文皇帝四年丞相灌嬰卒張蒼為丞相自漢興至孝文¶
二十餘年㑹天下初定將相公卿皆軍吏張蒼為計相¶