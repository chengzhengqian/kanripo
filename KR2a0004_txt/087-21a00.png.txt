案丞相獄治罪責斯與子由謀反狀皆收捕宗族賔客¶
趙髙治斯榜掠千餘不勝痛自誣服斯所以不死者自¶
負其辯有功實無反心幸得上書自陳幸二世之寤而¶
赦之李斯乃從獄中上書曰臣為丞相治民三十餘年¶
矣逮秦地之狹隘先王之時秦地不過千里兵數十萬¶
臣盡薄材謹奉法令隂行謀臣資之金玉使游説諸侯¶
隂脩甲兵飾政教官鬬士尊功臣盛其爵禄故終以脅¶
韓弱魏破燕趙夷齊楚卒兼六國虜其王立秦為天子¶