以為闌出財物于邊闗乎陛下縱不能得匈奴之資以¶
謝天下又以㣲文殺無知者五百餘人是所謂庇其葉¶
而傷其枝者也臣竊為陛下不取也上黙然不許曰吾¶
久不聞汲黯之言今又復妄發矣後數月黯坐小法㑹¶
赦免官於是黯隠於田園居數年㑹更五銖錢民多盗¶
鑄錢楚地尤甚上以為淮陽楚地之郊乃召拜黯為淮¶
陽太守黯伏謝不受印詔數彊予然後奉詔詔召見黯¶
黯為上泣曰臣自以為填溝壑不復見陛下不意陛下¶