𤣥尊也(皇侃云𤣥酒水也上古未有酒而始之祭但酌/水用之至晚世雖有酒存古禮尚用水代酒也)¶
俎之上腥魚也豆之上大羮一也利爵弗啐也成事俎¶
弗嘗也三宥之弗食也大昏之未廢齊也大廟之未内¶
尸也始絶之未小歛一也大路之素幬也郊之麻絻喪¶
服之先散麻一也三年哭之不反也清廟之歌一唱而¶
三嘆縣一鍾尚拊膈朱絃而通越一也凡禮始乎脫成¶
乎文終乎銳故至備情文俱盡(言情文俱盡言/是禮之至備也)其次情¶
文代勝其下復情以歸太一天地以合日月以明四時¶