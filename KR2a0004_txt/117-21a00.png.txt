乃命使西征隨流而攘風之所被罔不披靡因朝冉從¶
駹定筰存卭略斯榆舉苞滿結軌還轅東郷將報至于¶
蜀都耆老大夫薦紳先生之徒二十有七人儼然造焉¶
辭畢因進曰蓋聞天子之於夷狄也其義覊縻勿絶而¶
已今罷三郡之士通夜郎之塗三年於兹而功不竟士¶
卒勞倦萬民不贍今又接以西夷百姓力屈恐不能卒¶
業此亦使者之累也竊為左右患之且夫卭筰西僰之¶
與中國並也歴年兹多不可記已仁者不以徳來彊者¶