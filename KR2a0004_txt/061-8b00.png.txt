(物有長養之情故相感應也此以上至同明相照是周/易乾象辭也太史公引此等相感者欲見述作之意合)¶
(萬物有睹也孔子歿後五百嵗而已當之故作史記使/萬物見覩之也太史公序傳云先人有言自周公卒五)¶
(百嵗而有孔子孔子卒後至於今五百嵗有能紹明世/正易傳繼春秋本詩書禮樂之際意在斯乎小子何敢)¶
(讓焉作述六經云易著天地隂陽四時五行故長於變/禮經紀人倫故長於行書記先王之事故長於政詩記)¶
(山川谿谷禽獸草木牝牡雌雄故長於風樂樂所立故/長於和春秋辨是非故長於治人是故禮以節人樂以)¶
(發和書以導事詩以達意易以道化春秋以道義撥/亂世反之正莫近於春秋按述作而萬物睹見)伯¶
夷叔齊雖賢得夫子而名益彰(伯夷叔齊雖有賢行/得夫子稱揚而名益)¶
(彰著萬物雖有生養之性得/太史作述而世事益睹見)顔淵雖篤學附驥尾而行¶