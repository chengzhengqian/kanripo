里不販樵千里不販糴居之一嵗種之以穀十嵗樹之¶
以木百嵗来之以徳徳者人物之謂也今有無秩禄之¶
奉爵邑之入而樂與之比者命曰素封(言不仕之人自/有園田收飬之)¶
(給其利此於封/君故曰素封也)封者食租税嵗率(音/律)户二百千户之君¶
則二十萬朝覲聘享出其中庶民農工商賈率亦嵗萬¶
息二千戸百萬之家則二十萬而更傜租賦出其中衣¶
食之欲恣所好美矣故曰陸地牧馬二百蹄牛蹄角千¶
千足羊澤中千足彘水居千石魚陂(言陂澤養魚一嵗/收得千石魚賣也)¶