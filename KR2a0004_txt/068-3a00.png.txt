疑事無功且夫有髙人之行者固見非於世有獨知之¶
慮者必見敖於民(敖五/到反)愚者闇於成事知者見於未萌¶
民不可與慮始而可與樂成論至徳者不和於俗成大¶
功者不謀於衆是以聖人茍可以彊國不法其故苟可¶
以利民不循其禮孝公曰善甘龍曰不然聖人不易民¶
而教知者不變法而治因民而教不勞而成功縁法而¶
治者吏習而民安之衞鞅曰龍之所言世俗之言也常¶
人安於故俗學者溺於所聞以此兩者居官守法可也¶