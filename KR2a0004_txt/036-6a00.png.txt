徳之後必百世祀虞之世未也其在齊乎楚靈王滅陳¶
五嵗楚公子棄疾弑靈王代立是為平王平王初立欲¶
得和諸侯乃求故陳悼太子師之子呉立為陳侯是為¶
惠公惠公立探續哀公卒時年而為元空籍五嵗矣七¶
年陳火十五年呉王僚使公子光伐陳取胡沈而去二¶
十八年呉王闔閭與子胥敗楚入郢是年惠公卒子懐¶
公桞立懐公元年呉破楚在郢召陳侯陳侯欲往大夫¶
曰呉新得意楚王雖亡與陳有故不可倍懐公乃以疾¶