(州膚施/縣也)起靈夀北地方從代道大通還歸行賞大赦置¶
酒酺五日封長子章為代安陽君(括地志云東安陽故/城在朔州定襄縣界)¶
(地志云東安/陽縣屬代郡)章素侈心不服其弟所立主父又使田不¶
禮相章也李兊謂肥義曰公子章彊壯而志驕黨衆而¶
欲大殆有私乎田不禮之為人也忍殺而驕二人相得¶
必有謀隂賊起一出身徼幸夫小人有欲輕慮淺謀徒¶
見其利而不顧其害同類相推俱入禍門以吾觀之必¶
不久矣子任重而勢大亂之所始禍之所集也子必先¶