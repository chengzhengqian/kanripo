以臣諸侯而弱國或絶祀而滅世以至秦卒并海内虞¶
夏之幣金為三品或黄或白或赤或錢或布或刀或龜¶
貝及至秦中一國之幣為三等黄金以溢名為上幣銅¶
錢識曰半兩重如其文為下幣而珠玉龜貝銀錫之屬¶
為器飾寶藏不為幣然各隨時而輕重無常於是外攘¶
夷狄内興功業海内之士力耕不足糧饟女子紡績不¶
足衣服古者甞竭天下之資財以奉其上猶自以為不¶
足也無異故云事勢之流相激使然曷足怪焉¶