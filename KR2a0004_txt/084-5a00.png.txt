沐者必彈冠新浴者必振衣人又誰能以身之察察受¶
物之汶汶者乎寜赴常流而葬乎江魚腹中耳又安能¶
以皓皓之白而䝉世之温蠖乎乃作懐沙之賦其辭曰¶
陶陶孟夏兮草木莾莾(莫古/反)傷懐永哀兮汨徂南土眴¶
兮窈窕孔静幽墨(孔甚墨無聲言江南山髙澤深/視之眴野甚清浄歎無人聲)寃結¶
紆軫兮離愍之長鞠撫情効志兮俛詘以自抑刓方以¶
為圜兮常度未替易初本由兮君子所鄙(本常也鄙耻/也言人遭世)¶
(不道變易初行違/離常道君子所鄙)章畫職墨兮前度未改内直質重兮¶