漢有善騎射者樓煩楚挑戰三合樓煩輒射殺之項王¶
大怒乃自被甲持㦸挑戰樓煩欲射之項王瞋目叱之¶
樓煩目不敢視手不敢發遂走還入壁不敢復出漢王使¶
人間問之乃項王也漢王大驚於是項王乃即漢王相¶
與臨廣武間而語漢王數之項王怒欲一戰漢王不聴¶
項王伏弩射中漢王漢王傷走入成臯項王聞淮隂侯¶
已舉河北破齊趙且欲擊楚乃使龍且往擊之淮隂侯¶
與戰騎將灌嬰擊之大破楚軍殺龍且韓信因自立為齊¶