公太子蕢瞶得過南子懼誅出奔及靈公卒而夫人欲¶
立公子郢郢不肯曰亡人太子之子輙在於是衛立輙¶
為君是為出公出公立十二年其父蕢瞶居外不得入子¶
路為衛大夫孔悝之邑宰蕢瞶乃與孔悝作亂謀入孔¶
悝家遂與其徒襲攻出公出公奔魯而蕢瞶入立是為¶
莊公方孔悝作亂子路在外聞之而馳往遇子羔出衛¶
城門謂子路曰出公去矣而門已閉子可還矣母空受¶
其禍子路曰食其食者不避其難子羔卒去有使者入¶