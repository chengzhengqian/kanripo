者皆赦之復官爵與王興居去來亦赦之八月破濟北¶
軍虜其王赦濟北諸吏民與王反者六年有司言淮南¶
王長廢先帝法不聼天子詔居處毋度出入擬於天子¶
擅為法令與棘蒲侯太子竒謀反遣人使閩越及匈奴¶
發其兵欲以危宗廟社稷羣臣議皆曰長當弃市帝不¶
忍致法於王赦其罪廢勿王羣臣請處王蜀嚴道卭都¶
(卭其恭反括地志云嚴道今為縣即卭州所理縣也縣/有蠻夷曰道故曰嚴道卭都縣本都國漢為縣今嶲州)¶
(也西南夷傳六滇池以北君長以十數卭都最大是也/按羣臣請處淮南王長屬之嚴道不爾更逺卭都西有)¶