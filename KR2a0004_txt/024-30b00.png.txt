於是道古修身及家平均天下此古樂之發也今夫新¶
樂進俯退俯(此第二述雜樂也俯曲也新/樂行列不齊而進退曲也)姦聲以淫溺¶
而不止及優侏儒獶雜子女不知父子樂終不可以語¶
不可以道古此新樂之發也(比結新/樂答也)今君之所問者樂¶
也所好者音也(此第三别誘引文侯更問前故説此句/言文侯所問乃是樂而好鏗鏘之音非)¶
(律吕克諧/之正樂也)夫樂之與音相近而不同文侯曰敢問如何¶
子夏答曰夫古者天地順而四時當(當丁浪反此答古/樂之由也天地從)¶
(四時當聖人/在上故也)民有徳而五榖昌疾疚不作而無祅祥此¶