大利也以撫泗上諸侯誅暴齊以服彊晉利莫大焉名¶
存亾魯實困彊齊智者不疑也吴王曰善雖然吾嘗與¶
越戰棲之㑹稽越王苦身飬士有報我心子待我伐越¶
而聽子子貢曰越之勁不過魯吴之彊不過齊王置齊¶
而伐越則齊已平魯矣且王方以存亡繼絶為名夫伐¶
小越而畏彊齊非勇也夫勇者不避難仁者不窮約智¶
者不失時王者不絶世以立其義今存越示諸侯以仁¶
救魯伐齊威加晉國諸侯必相率而相吴霸業成矣且¶