陳渉不聽遂立為王陳餘乃復說陳王曰大王舉梁楚¶
而西務在入闗未及收河北也臣嘗游趙知其豪桀及¶
地形願請竒兵北略趙地扵是陳王以故所善陳人武¶
臣為將軍邵騷為䕶軍以張耳陳餘為左右校尉予卒¶
三千人北略趙地武臣等從白馬渡河至諸縣說其豪¶
桀曰秦為亂政虐刑以殘賊天下數十年矣北有長城¶
之域南有五嶺之戍外内騷動百姓罷敝頭㑹箕歛以¶
供軍費財匱力盡民不聊生重之以苛法峻刑使天下¶