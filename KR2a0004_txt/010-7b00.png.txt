列侯從髙帝入蜀漢中者六十八人皆益封各三百户¶
故吏二千石以上從髙帝頴川守尊等十人食邑六百¶
户淮陽守申屠嘉等十人五百户衛尉定等十人四百¶
户封淮南王舅父趙兼為周陽侯(括地志云周陽故城/在絳州聞喜縣東二)¶
(十九/里)齊王舅父駟鈞為清郭侯秋封故常山丞相蔡兼¶
為樊侯(括地志云漢樊縣城在兖州瑕丘西南一十/五里地理志云樊縣古樊國仲山甫所封)人¶
或説右丞相曰君本誅諸吕迎代王今又矜其功受上¶
賞處尊位禍且及身右丞相勃乃謝病免罷左丞相平¶