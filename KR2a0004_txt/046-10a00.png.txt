是人者吾語之㣲言五其應我若響之應聲是人必封¶
不乆矣居朞年封以下邳號曰成侯威王二十三年與¶
趙王㑹平陸二十四年與魏王㑹田於郊魏王問曰王¶
亦有寳乎威王曰無有梁王曰若寡人國小也尚有徑¶
寸之珠照車前後各十二乗者十枚奈何以萬乗之國¶
而無寳乎威王曰寡人之所以為寳與王異吾臣有檀¶
子者使守南城則楚人不敢為冦東取泗上十二諸侯¶
皆來朝吾臣有朌子者使守髙唐則趙人不敢東漁於¶