侯太公和立二年和卒子桓公午立桓公午五年秦魏¶
攻韓韓求救於齊齊桓公召大臣而謀曰蚤救之孰與¶
晚救之騶忌曰不若勿救叚干朋曰不救則韓且折而¶
入於魏不若救之田臣思曰過矣君之謀也秦魏攻韓¶
楚趙必救之是天以燕予齊也桓公曰善乃隂告韓使¶
者而遣之韓自以為得齊之救因與秦魏戰楚趙聞之¶
果起兵而救之齊因起兵襲燕國取桑丘(括地志云桑/丘故城俗名)¶
(敬城在易州遂城縣爾時齊伐燕桑丘魏趙來/救之魏趙世家並云伐齊至桑丘皆是易州)六年救¶