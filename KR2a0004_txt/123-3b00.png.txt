行地下其南則河源出焉多玉石河注中國而樓蘭姑¶
師(二國名姑師/即車師也)邑有城郭臨鹽澤鹽澤去長安可五千¶
里匃奴右方居鹽澤以東至隴西長城南接羗鬲漢道¶
焉¶
烏孫在大宛東北可二千里行國隨畜與匃奴同俗控¶
弦者數萬敢戰故服匃奴及盛取其羈屬不肯往朝㑹¶
焉¶
康居在大宛西北可二千里行國與月氏大同俗控弦¶