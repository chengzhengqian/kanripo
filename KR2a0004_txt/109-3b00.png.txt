曰李廣軍極簡易然虜卒犯之無以禁也而其士卒亦¶
佚樂咸樂為之死我軍雖煩擾然虜亦不得犯我是時¶
漢邉郡李廣程不識皆為名將然匈奴畏李廣之略士¶
卒亦多樂從李廣而苦程不識程不識孝景時以數直¶
諌為太中大夫為人㢘謹扵文法後漢以馬邑城誘單¶
于使大軍伏馬邑旁谷而廣為驍騎將軍領屬䕶軍將¶
軍是時單于覺之去漢軍皆無功其後四嵗廣以衛尉¶
為將軍出鴈門擊匈奴匈奴兵多破敗廣軍生得廣單¶