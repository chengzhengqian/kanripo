王朝至于商郊牧野乃誓(括地志云衛州城故老云周/武王伐紂至于商郊牧野乃)¶
(築此城酈元注水經云自朝歌南至清水土地平衍據/臯跨澤悉牧野也括地志又云紂都朝歌在衛州東北)¶
(七十三里朝歌故城是也本妹邑殷王武丁始都之/帝王世紀云帝乙復濟河北徙朝歌其子紂仍都焉)武¶
王左杖黄鉞右秉白旄以麾曰逺矣西土之人武王曰¶
嗟我有國冡君司徒司馬司空亞旅師氏千夫長百夫¶
長及庸蜀羌髳㣲纑彭濮人(髳音矛括地志云房州竹/山縣及金州古盧國也益)¶
(州及巴利等州皆古蜀國隴右岷洮叢等州以西羌也/㣲纑以南古髳國之地戎府之南古㣲盧彭二國之地)¶
(僕在楚西南有髳州㣲濮州瀘府彭/州焉武王率西南夷諸州伐紂也)稱爾戈比爾干立¶