(叔趙記云平城東七里有土山/髙百餘尺方十餘里亦謂此也)匈奴圍我平城七日而¶
後罷去令樊噲止定代地立兄劉仲為代王二月髙祖¶
自平城過趙雒陽至長安長樂宫成丞相已下徙治長安¶
八年髙祖東擊韓王信餘反冦於東垣蕭丞相營作未¶
央宫(括地志云未央宫在雍州長安縣西北十里長安/故城中顔師古云未央殿雖南嚮而當上書奏事)¶
(謁見之徒皆詣北闕公車司亦在北焉是則以北闕為/正門而又有東門東闕至於西南两無門闕也蕭何初)¶
(立禾央宫以厭勝之術理宜然也按北闕為正者蓋象/秦作前殿渡渭水屬之咸陽以象天極閣道絶漢抵營)¶
(宫/)立東闕北闕前殿武庫太倉髙祖還見宫闕壯甚怒¶