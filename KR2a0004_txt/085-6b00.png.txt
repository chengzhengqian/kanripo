年十月免相國吕不韋及齊人茅焦説秦王秦王乃迎¶
太后於雍歸復咸陽而出文信侯就國河南嵗餘諸侯¶
賔客使者相望於道請文信侯秦王恐其為變乃賜文¶
信侯書曰君何功於秦秦封君河南食十萬户君何親¶
於秦號稱仲父其與家屬徙處蜀吕不韋自度稍侵恐¶
誅乃飲酖而死秦王所加怒吕不韋嫪毐皆已死乃皆¶
復歸嫪毐舎人遷蜀者始皇十九年太后薨謚為帝太¶
后與荘襄王㑹𦵏茝陽¶