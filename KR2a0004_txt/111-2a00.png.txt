青青時給事建章未知名大長公主執囚青欲殺之其友¶
騎郎公孫敖與壯士簒取之以故不得死上聞乃召青¶
為建章監侍中及同母昆弟貴賞賜數日間累千金孺¶
為太僕公孫賀妻少兒故與陳掌通上召貴掌公孫敖由¶
此益貴子夫為夫人青為太中大夫元光五年青為車騎¶
將軍擊匈奴出上谷太僕公孫賀為輕車將軍出雲中太¶
中大夫公孫敖為騎將軍出代郡衛尉李廣為驍騎將軍¶
出鴈門軍各萬騎青至籠城斬首虜數百騎將軍敖亡¶