之長公主怒而日讒栗姬短於景帝曰栗姬與諸貴夫¶
人幸姬㑹常使侍者祝唾其背挾邪媚道景帝以故望¶
之景帝常體不安心不樂屬諸子為王者於栗姬曰百¶
嵗後善視之栗姬怒不肯應言不遜景帝恚心嗛之而¶
未發也長公主曰譽王夫人男之羙景帝亦賢之又有¶
曩者所夢日符計未有所定王夫人知帝望栗姬因怒¶
未解隂使人趣大臣立栗姬為皇后大行奏事畢曰子¶
以母貴母以子貴今太子母無號宜立為皇后景帝怒¶