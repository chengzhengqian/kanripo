七十九得丞相大將各一人勃為人木彊敦厚髙帝以¶
為可屬大事勃不好文學每召諸生説士東鄉坐而責¶
之趣為我語其椎少文如此勃既定燕而歸髙祖已崩¶
矣以列侯事孝恵帝六年置太尉官(下云以勃為太尉/十嵗髙后崩按孝)¶
(恵六年髙后八年崩是十年耳而功臣表/及將相表云髙后四年置太尉官未詳)以勃為太尉¶
十嵗髙后崩吕禄以趙王為漢上將軍吕産以吕王為¶
漢相國秉漢權欲危劉氏勃為太尉不得入軍門陳平¶
為丞相不得任事於是勃與平謀卒誅諸吕而立孝文¶