守冡寢廟上食祠如法而櫟陽北亦置靈文侯夫人園¶
如靈文侯園儀薄太后以為母家魏王後早失父母其¶
奉薄太后諸魏有力者於是召復魏氏及尊賞賜各以¶
親䟽受之薄氏侯者凡一人薄太后後文帝二年以孝¶
景帝前二年崩葬南陵(括地志云南陵故縣在雍州萬/年縣東南二十四里漢南陵縣)¶
(本薄太后陵邑陵/在東北去縣六里)以吕后㑹葬長陵故特自起陵近孝¶
文皇帝霸陵¶
竇太后趙之清河觀津人也(在冀州棗强縣/東北二十五里)吕太后時¶