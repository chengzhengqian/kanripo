遺䇿而功流萬世今臣不敢隠忠避死以效愚計願陛¶
下幸赦而少察之司馬法曰國雖大好戰必亡天下雖¶
平忘戰必危天下既平天子大凱春蒐秋獮諸侯春振¶
旅秋治兵所以不忘戰也且夫怒者逆徳也兵者凶器¶
也爭者末節也古之人君一怒必伏尸流血故聖王重¶
行之夫務戰勝窮武事者未有不悔者也昔秦皇帝任¶
戰勝之威蠶食天下并吞戰國海内為一功齊三代務¶
勝不休欲攻匈奴李斯諌曰不可夫匈奴無城郭之居¶