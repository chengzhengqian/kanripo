不及誅還而上既夷李氏後憐其家乃封為海西侯(漢/武)¶
(帝令李廣利征大宛國/近西海故號海西侯也)¶
他姬子二人為燕王廣陵王其母無寵以憂死及李夫¶
人卒則有尹婕妤之屬更有寵然皆以倡見非王侯有¶
土之女士不可以配人主也¶
禇先生曰(疑此元成之間/禇少孫續之也)臣為郎時問習漢家故事者¶
鍾離生曰王太后在民間時所生子女者(按後封修/成君者)父¶
為金王孫王孫已死景帝崩後武帝已立王太后獨在¶