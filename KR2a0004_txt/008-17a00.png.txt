將以萬人若以一郡降者封萬户繕治河上塞諸故秦¶
苑囿園池皆令人得田之正月虜雍王弟章平大赦罪¶
人漢王之出闗至陜撫闗外父老還張耳來見漢王厚¶
遇之二月令除秦社稷更立漢社稷三月漢王從臨晉¶
渡魏王豹將兵從下河内虜殷王置河内郡南渡平隂¶
津至雒陽新城(括地志云洛州伊闕縣在州南七十里/本漢新城也隋文帝改新城為伊闕取)¶
(伊闕山/為名也)三老董公遮說漢王(百官表云十里一亭亭有/長十亭一鄉鄉有三老三)¶
(老掌教化皆秦制也又樂産云横道自言曰/遮楚漢春秋云董公八十二遂封為成侯)以義帝死¶