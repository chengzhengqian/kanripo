官以從請具左右司馬定公曰諾具左右司馬㑹齊侯¶
夹谷為壇位土階三等以㑹遇之禮相見揖讓而登獻¶
酬之禮畢齊有司趨而進曰請奏四方之樂景公曰諾¶
於是旍旄羽祓矛㦸劔撥鼔噪而至孔子趨而進厯階¶
而登不盡一等舉𬒮而言曰吾兩君為好㑹夷狄之樂¶
何為於此請命有司有司却之不去則左右視晏子與¶
景公景公心怍麾而去之有頃齊有司趨而進曰請奏¶
宫中之樂景公曰諾優倡侏儒為戲而前孔子趨而進¶