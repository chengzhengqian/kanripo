之而宋毋忌正伯僑充尚羡門子髙最後皆燕人為方¶
僊道形解銷化依於鬼神之事騶衍以隂陽主運顯於¶
諸侯而燕齊海上之方士𫝊其術不能通然則怪迂阿¶
諛茍合之徒自此興不可勝數也自威宣燕昭使人入¶
海求蓬萊方丈瀛州此三神山者其𫝊在勃海中去人¶
不逺患且至則船風引而去葢嘗有至者諸僊人及不¶
死之藥皆在焉其物禽獸盡白而黄金銀為宫闕未至¶
望之如雲及到三神山反居水下臨之風輒引去終莫¶