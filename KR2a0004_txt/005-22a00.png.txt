公四年庶長&KR1007;(長丁丈反&KR1007;竹遥反&KR1007;/人名也劉伯荘音潮)與大臣圍懐公¶
懐公自殺懐公太子曰昭子蚤死大臣乃立太子昭子¶
之子是為靈公靈公懐公孫也靈公六年晉城少梁秦¶
撃之十三年城籍姑(括地志云籍姑故地在同/州韓城縣北三十五里)靈公卒¶
子獻公不得立立靈公季父悼子是為簡公簡公昭之¶
弟而懐公子也(劉伯荘云簡公是昭子之弟懐公之子/厲公之孫今史記為簡公是厲公子者)¶
(抄冩/之誤)簡公六年令吏初帶劍(春秋官吏/各得帯劍)壍洛城重泉¶
(重直龍反括地志云重泉故城在/同州蒲城縣東南四十五里也)十六年卒子恵公立¶