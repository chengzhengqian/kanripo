趙王於是遂遣相如奉璧西入秦秦王坐章臺見相如¶
相如奉璧奏秦王秦王大喜𫝊以示羙人及左右左右¶
皆呼萬嵗相如視秦王無意償趙城乃前曰璧有瑕請¶
指示王王授璧相如因持璧却立倚柱怒髪上衝冠謂¶
秦王曰大王欲得璧使人發書至趙王趙王悉召羣臣¶
議皆曰秦貪負其彊以空言求璧償城恐不可得議不¶
欲予秦璧臣以為布衣之交尚不相欺况大國乎且以¶
一璧之故逆彊秦之驩不可於是趙王乃齋戒五日使¶