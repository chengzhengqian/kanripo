采者然封立三王天子恭讓羣臣守義文辭爛然甚可¶
觀也是以附之世家¶
禇先生曰臣幸得以文學為侍郎好覧觀太史公之列¶
傳列傳中稱三王世家文辭可觀求其世家終不能得¶
竊從長老好故事者取其封䇿書編列其事而傳之令¶
後世得觀賢主之指意蓋聞孝武帝之時同日而俱拜¶
三子為王封一子於齊一子於廣陵一子於燕各因子¶
才力智能及土地之剛柔人民之輕重為作䇿以申戒¶