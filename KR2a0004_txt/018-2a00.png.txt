如之子孫驕溢忘其先淫嬖至太初百年之間見侯五¶
(謂平陽侯曹宗曲終侯酈終根楊阿/侯卞仁載侯秋家穀陵侯韓偃也)餘皆坐法隕命亡¶
國耗矣&KR1577;亦少宻焉然皆身無兢兢於當世之禁云居今¶
之世志古之道所以自鏡也未必盡同帝王者各殊禮¶
而異務要以成功為統紀豈可緄乎觀所以得尊寵及¶
所以廢辱亦當世得失之林也何必舊聞於是謹其終¶
始表見其文頗有所不盡本末著其明疑者闕之後有¶
君子欲推而立之得以覽焉¶