(斯匿王浚處此國其九十種知身後事城有祗樹給孤/園又云天竺國有東西南北中央天竺國國方三萬里)¶
(去月氏七千里大國𨽻屬凡二十一天竺在崑崙山南/大國也治城臨恒水又云阿耨逹山亦名建未逹山亦)¶
(名崑崙山水出一名㧞扈利水一名恒伽阿即經稱河/者也自崑崙山以南多是平地而下濕土肥良多種稲)¶
(歳四熟留役駞馬米粒亦極大又云佛上忉利天為母/説法九十日波斯匿王思飲見佛即刻牛頭旃檀象置)¶
(精舍内佛坐此像是衆像之始後人所法也佛上天青梯今變為/石没入地唯餘十二蹬蹬間二尺餘彼耆老言梯入地盡物)¶
(法㓕又云王舍國胡語曰罪悦祗國其國靈鷲山胡語曰耆四/闍啒山山是青石石頭似鷲鳥名耆闍鷲也啒山石也山周)¶
(十里外周圍水佛於此坐禪及諸阿難等俱在此坐又云小孤石/石上有石室者佛坐其中天帝釋以四十二字問佛佛一一以指)¶
(畫名其跡尚有又於山上起塔佛昔將阿難在此上山四望見福/田彊畔因制七條衣割截之法於此今袈裟衣是也)¶