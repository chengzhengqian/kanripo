至湯王天下堯知后稷子孫之後王也故益封之百里¶
其後世且千嵗至文王而有天下詩𫝊曰湯之先為契¶
無父而生契母與姊妹浴於𤣥丘水有燕銜卵墮之契¶
母得故&KR0877;之誤吞之即生契契生而賢堯立為司徒姓¶
之曰子氏子者兹兹益大也詩人美而頌之曰殷社芒¶
芒天命𤣥鳥降而生商商者質殷號也文王之先為后¶
稷后稷亦無父而生后稷母為姜嫄出見大人蹟而履¶
踐之知於身則生后稷姜嫄以為無父賤而棄之道中¶