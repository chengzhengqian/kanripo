(氏後子孫因封焉帝顓頊髙陽氏黄帝之孫昌意之子/母曰昌僕亦謂之女樞河圖云瑶光如蜺貫月王白感)¶
(女樞於幽房之宫生顓/頊首戴干戈有徳文也)黄帝崩(列仙傳云軒轅自擇亡/日與羣臣辭還葬橋山)¶
(山崩棺空唯有/劒舄在棺焉)葬橋山(括地志云黄帝陵在寧州羅川/縣東八十里子午山地理志云)¶
(上郡陽周縣橋山南有黄帝冢按陽周/隋改為罷川爾雅云山銳而髙曰橋也)其孫昌意之子¶
髙陽立是為帝顓頊也¶
帝顓頊髙陽者黄帝之孫而昌意之子也静淵以有謀¶
疏通而知事養材以任地載時以象天依鬼神以制義¶
(鬼之靈者曰神也鬼神謂山川之神也能興雲致/雨潤養萬物也故已依馮之剬義也剬古制字)治氣¶