不亦可乎王曰善髙歸報吳王吳王猶恐其不與乃身¶
自為使使於膠西面結之膠西羣臣或聞王謀諌曰承¶
一帝至樂也今大王與吳西鄉苐令事成兩主分爭患¶
乃始結諸侯之地不足為漢郡什二而為畔逆以憂太¶
后非長䇿也王弗聽遂發使約齊菑川膠東濟南濟北¶
皆許諾而曰城陽景王有義攻諸吕勿與事定分之耳¶
諸侯既新削罰振恐多怨鼂錯及削吳㑹稽豫章郡書¶
至則吳王先起兵膠西正月丙午誅漢吏二千石以下¶