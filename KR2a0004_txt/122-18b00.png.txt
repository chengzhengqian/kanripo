牙舉為廷尉史事張湯湯數言其無害至御史使案邊¶
失亡所論殺甚衆奏事中上意任用與減宣相編更為¶
中丞十餘嵗其治與宣相放然重遅外寛内深次骨宣¶
為左内史周為廷尉其治大放張湯而善候伺上所欲¶
擠者因而陷之上所欲釋者乆繫待問而㣲見其寃狀¶
客有讓周曰君為天子決平不循三尺法専以人主意¶
指為獄獄者固如是乎周曰三尺安出哉前主所是著¶
為律後主所是䟽為令當時為是何古之法乎至周為¶