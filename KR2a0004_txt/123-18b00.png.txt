貳師兵欲行攻郁成恐留行而令宛益生詐乃先至宛¶
決其水源移之則宛固已憂困圍其城攻之四十餘日¶
其外城壞虜宛貴人勇將煎靡宛大恐走入中城宛貴¶
人相與謀曰漢所為攻宛以王母寡匿善馬而殺漢使¶
今殺王母寡而出善馬漢兵宜解即不解乃力戰而死¶
未晚也宛貴人皆以為然共殺其王母寡持其頭遣貴¶
人使貳師約曰漢母攻我我盡出善馬恣所取而給漢¶
軍食即不聴我盡殺善馬而康居之救且至至我居内¶