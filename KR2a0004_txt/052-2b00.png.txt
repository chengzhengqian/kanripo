我言田章曰深耕穊種立苗欲䟽非其種者鋤而去之¶
吕后黙然頃之諸吕有一人醉亡酒章追拔劒斬之而¶
還報曰有亡酒一人臣謹行法斬之太后左右皆大驚¶
業已許其軍法無以罪也因罷自是之後諸吕憚朱虛¶
侯雖大臣皆依朱虚侯劉氏為益彊其明年髙后崩趙¶
王吕禄為上將軍吕王産為相國皆居長安中聚兵以¶
威大臣欲為亂朱虚侯章以吕禄女為婦知其謀乃使¶
人隂出告其兄齊王欲令發兵西朱虛侯東牟侯為内¶