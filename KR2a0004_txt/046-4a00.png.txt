大夫忘景公之命乎諸大夫欲悔陽生乃頓首曰可則¶
立之不可則已鮑牧恐禍及已乃復曰皆景公之子何¶
為不可遂立陽生於田乞之家是為悼公乃使人遷晏¶
孺子於駘(音臺又音台賈/逵云齊地也)而殺孺子荼悼公既立田乞¶
為相專齊政四年田乞卒子常代立是為田成子鮑牧¶
與齊悼公有郄弑悼公齊人共立其子壬是為簡公田¶
常成子與監止俱為左右相相簡公田常心害監止監¶
止幸於簡公權弗能去於是田常復脩釐子之政以大斗¶