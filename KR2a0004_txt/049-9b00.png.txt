男男名據初上為太子時娶長公主女為妃立為帝妃¶
立為皇后姓陳氏無子上之得為嗣大長公主有力焉¶
以故陳皇后驕貴聞衛子夫大幸恚㡬死者數矣上愈¶
怒陳皇后挾婦人媚道其事頗覺於是廢陳皇后而立¶
衛子夫為皇后陳皇后母大長公主景帝姊也數讓武¶
帝姊平陽公主曰帝非我不得立已而棄捐吾女壹何¶
不自喜而倍本乎平陽公主曰用無子故廢耳陳皇后¶
求子與醫錢凡九千萬然竟無子衛子夫已立為皇后¶