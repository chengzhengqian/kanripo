(因而法/之也)然後賞之以樂故其治民勞者其舞行級逺(行/音)¶
(胡郎反級音下衛反本或作綴音同此明雖得樂賜而/隨功得優劣也舞位行列也綴謂纘列也若諸侯治民)¶
(勞苦由君徳薄王賞之以樂則/舞人少不滿將去纉疏逺者也)其治民佚者其舞行級¶
短(佚音逸若諸侯治民暇逸由君徳盛王賞舞人多則/滿將去纉促近也庾蔚之云此為虞夏禮也虞猶淳)¶
(故可隨功賜樂殷周漸澆易生忿怨不宜猶有/優劣是以同制諸侯六佾故與周禮不同也)故觀其¶
舞而知其徳(觀其儛位人多少去綴近/逺即知其君徳薄厚也)聞其謚而知其¶
行(行音故孟反制死謚隨君徳故聞死/謚則知其生行此一句比擬其舞也)泰章章之也(既/生)¶
(時舞則知徳死則聞謚驗行故更引死後聞樂則知行/事解之也大章堯樂也章明也民樂堯徳大明故名樂)¶