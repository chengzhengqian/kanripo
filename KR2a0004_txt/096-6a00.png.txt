餘年魯人公孫臣上書言漢土徳時其符有黄龍當見¶
詔下其議張蒼張蒼以為非是罷之其後黄龍見成紀¶
於是文帝召公孫臣以為博士革土徳之厯制度更元¶
年張丞相由此自絀謝病稱老蒼任人為中侯大為姦¶
利上以讓蒼蒼遂病免蒼為丞相十五嵗而免孝景前¶
五年蒼卒諡為文侯子康代侯八年卒子類代為侯八¶
年坐臨諸侯䘮後就位不敬國除初張蒼父長不滿五¶
尺及生蒼蒼長八尺餘為侯丞相蒼子復長及孫類長¶