子必視熒惑所在諸侯更強時災異記無可録者¶
秦始皇之時十五年彗星四見乆者八十日長或竟天¶
其後秦遂以兵滅六王并中國外攘四夷死人如亂麻¶
因以張椘並𧺫三十年之間(謂從秦始皇十六年𧺫兵/滅韓至漢髙祖五年滅項)¶
(羽則三十/六年矣)兵相駘藉不可勝數自蚩尤以来未嘗若斯¶
也項羽救鉅鹿枉矢西流山東遂合從諸侯西坑秦人¶
誅屠咸陽漢之興五星聚於東井平城之圍月暈参畢¶
七重諸吕作亂日蝕晝晦吴椘七國叛逆彗星數丈天¶