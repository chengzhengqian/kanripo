至病死兒單于立三嵗而死子年少匈奴乃立其季父¶
烏維單于弟右賢王呴犂湖為單于是嵗太初三年也¶
呴犂湖單于立漢使光禄徐自為出五原塞(即五原郡/榆林塞也)¶
(在勝州榆林/縣四十里也)數百里逺者千餘里築城鄣列亭(顧胤云鄣/山中小城)¶
(亭侯望/所居也)至廬胊(括地志云五原郡相陽縣北出石門鄣/得光禄城又西北得支就縣又西北得)¶
(頭曼城又西北得牢城河又西北得&KR0034;虜城按即築城/鄣列亭至虜朐也服䖍云盧匈奴地名也張晏云山名)¶
(也/)而使游擊將軍韓說長平侯衛伉屯其旁使彊弩都¶
尉路博徳築居延澤上(括地云漢居延縣故城在甘州/張掖縣東北千五百三十里有)¶