以伐齊矣扵是穰侯不行引兵而歸昭王三十六年相¶
國穰侯言客卿竈欲伐齊取剛夀(故剛城在兖州龔邱/縣界夀張鄆州縣也)¶
以廣其陶邑於是魏人范雎自謂張禄先生譏穰侯之¶
伐齊乃越三晉以攻齊也以此時奸說秦昭王昭王於¶
是用范雎范雎言宣太后專制穰侯擅權於諸侯涇陽¶
君髙陵君之屬太侈富於王室於是秦王悟乃免相國¶
令涇陽之屬皆出關就封邑穰侯出關輜車千乗有餘¶
穰侯卒於陶而因葬焉秦復收陶為郡¶