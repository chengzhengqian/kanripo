情習不同故博采風俗協比聲律(比音/鼻)以補短移化助¶
流政教天子躬於明堂臨觀而萬民咸蕩滌邪穢斟酌¶
飽滿以飾厥性故云雅頌之音理而民正嘄噭之聲興¶
而自奮鄭衛之曲動而心淫及其調和諧合鳥獸盡感¶
而况懐五常含好惡自然之勢也治道虧缺而鄭音興¶
起封君是辟(辟井/亦反)名顯鄰州爭以相髙自仲尼不能與¶
齊優遂容於魯雖退正樂以誘世作五章以刺時猶莫¶
之化也凌遲以至六國流沔沈佚遂往不反卒於喪身¶