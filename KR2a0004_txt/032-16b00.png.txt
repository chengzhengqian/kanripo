齊齊令公子光質晉十九年立子光為太子髙厚傅之¶
令㑹諸侯盟於鐘離(括地志云鐘離故/城在沂州承縣界)二十七年晉使¶
中行獻子伐齊齊師敗靈公走入臨菑晏嬰止靈公靈¶
公弗從曰君亦無勇矣晉兵遂圍臨菑臨菑城守不敢¶
出晉焚郭中而去二十八年初靈公取魯女生子光以¶
為太子仲姬戎姬戎姬嬖仲姬生子牙屬之戎姬戎姬¶
請以為太子公許之仲姬曰不可光之立列於諸侯矣¶
今無故廢之君必悔之公曰在我耳遂東太子光使髙¶