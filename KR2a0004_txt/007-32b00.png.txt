為中水侯(地理志云中水縣屬涿郡應劭/云在易渡二水之中故曰中水)封王翳為杜¶
衍侯(括地志云杜衍侯故縣/在鄧州南陽縣西八里)封楊喜為赤泉侯封楊武¶
為吴防侯(吴防豫州縣括地志云呉房縣本漢舊縣孟/康云吴王闔廬弟夫概奔楚楚封於此為唐)¶
(谿氏本房子國以/封吳故曰吳房)封吕勝為湼陽侯(湼年結反括地志/云湼陽故地城在)¶
(鄧州穰縣東北六十里本漢/舊縣也應劭云在湼水之陽)項王已死楚地皆降漢獨¶
魯不下漢乃引天下兵欲屠之為其守禮義為主死節¶
乃持項王頭視魯魯父兄乃降始楚懷王初封項籍為魯¶
公及其死魯最後下故以魯公禮塟項王糓城(括地志/云項羽)¶