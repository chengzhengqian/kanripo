兵銼藍田天下莫不代王懐怒今乃欲先事秦願大王¶
孰計之楚王業已欲和於秦見齊王書猶豫不决下其¶
議羣臣羣臣或言和秦或曰聴齊昭睢曰王雖東取地¶
於越不足以刷恥必且取地於秦而後足以刷恥於諸¶
侯王不如深善齊韓以重樗里疾如是則王得韓齊之¶
重以求地矣秦破韓宜陽而韓猶復事秦者以先王墓¶
在平陽而秦之武遂去之七十里以故尤畏秦不然秦¶
攻三川(洛州/也)趙攻上黨楚攻河外韓必亡楚之救韓不¶