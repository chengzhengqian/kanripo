日一椎牛饗賔客軍吏舍人是以匃奴逺避不近雲中¶
之塞虜曾一入尚率車騎擊之所殺甚衆夫士卒盡家¶
人子起田中従軍安知尺籍五符終日力戰斬首捕虜¶
上功莫府一言不相應文吏以法繩之其賞不行而吏¶
奉法必用臣愚以為陛下法太明賞太輕罰太重且雲¶
中守魏尚坐上功首虜差六級陛下下之吏削其爵罰¶
作之由此言之陛下雖得亷頗李牧弗能用也臣誠愚¶
觸忌諱死罪死罪文帝説是日令馮唐持節赦魏尚復¶