曰綰長者善遇之及文帝崩景帝立嵗餘不譙呵綰綰¶
日以謹力景帝幸上林詔中郎將參乗還而問曰君知¶
所以得參乗乎綰曰臣従車士幸得以功次遷為中郎¶
將不自知也上問曰吾為太子時召君君不肯来何也¶
對曰死罪實病上賜之劒綰曰先帝賜臣劒凡六劒不¶
敢奉詔上曰劒人之所施易獨至今乎綰曰具在上使¶
取六劒劒尚盛未嘗服也郎官有譴常蒙其罪不與他¶
將爭有功常讓他將上以為亷忠實無他腸乃拜綰為¶