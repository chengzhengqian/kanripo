家國人聞之乃圍之召公曰昔吾驟諫王王不從以及¶
此難也今殺王太子王其以我為讐而懟怒乎夫事君¶
者險而不讐懟怨而不怒况事王乎乃以其子代王太¶
子王太子竟得脱召公周公二相行政號曰共和(共音/巨用)¶
(反韋昭云彘之亂公卿相與和而脩政事號曰共和也/魯連子云衛州共城縣本周共伯之國也共伯名和好)¶
(行仁義諸侯賢之周厲王無道國人作難王奔于彘諸/侯奉和以行天子事號曰共和元年十四年厲王死于)¶
(彘共伯使諸侯奉王子靖為宣王而共伯復歸國于衛/也世家云釐侯十三年周厲王出犇于彘共和行政焉)¶
(二十八年周宣王立四十二年釐侯卒太子共伯餘立/為君恭伯弟和襲攻恭伯于墓上恭伯入釐侯羨自殺)¶