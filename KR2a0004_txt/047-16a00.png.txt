若從辟世之士哉耰而不輙子路以告孔子孔子憮然¶
曰鳥獸不可與同羣天下有道丘不與易也他日子路¶
行遇荷蓧丈人曰子見夫子乎丈人曰四體不勤五穀¶
不分孰為夫子植其杖而芸子路以告孔子曰隐者也¶
復往則亡孔子遷于蔡三嵗吴伐陳楚救陳軍于城父¶
聞孔子在陳蔡之間楚使人聘孔子孔子將往拜禮陳¶
蔡大夫謀曰孔子賢者所刺譏皆中諸侯之疾今者乆¶
留陳蔡之間諸大夫所設行皆非仲尼之意今楚大國¶