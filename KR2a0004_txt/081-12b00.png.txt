言李牧司馬尚欲反趙王乃使趙葱及齊将顔聚代李¶
牧李牧不受命趙使人㣲捕得李牧斬之廢司馬尚後¶
三月王翦因急擊趙大破殺趙葱虜趙王遷及其将顔¶
聚遂滅趙¶
太史公曰知死必勇非死者難也處死者難方藺相如¶
引璧睨柱及叱秦王左右勢不過誅然士或怯懦而不¶
敢發相如一奮其氣威信敵國退而讓頗名重太山其¶
處智勇可謂兼之矣¶