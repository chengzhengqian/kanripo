既祖取道(易州在幽州/歸義縣界)髙漸離擊筑荆軻和而歌為變¶
徵之聲(徵知/雉反)士皆垂淚涕泣又前而歌曰風蕭蕭兮易¶
水寒壮士一去兮不復還復為羽聲忼慨士皆瞋目髪¶
盡上指冠於是荆軻就車而去終已不顧遂至秦持千¶
金之資幣物厚遺秦王寵臣中庶子䝉嘉嘉為先言於¶
秦王曰燕王誠振怖大王之威不敢舉兵以逆軍吏願¶
舉國為内臣比諸侯之列給貢職如郡縣而得奉守先¶
王之宗廟恐懼不敢自陳謹斬樊於期之頭及獻燕督¶