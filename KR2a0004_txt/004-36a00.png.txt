侯皆生心後舉事且不信不若令卒為周城以匿事端¶
(既諸侯生心不如令卒便為築城以𨼆匿疑伐周之事/端絶諸侯不信之心梁王遂使城周解諸侯之疑也)¶
梁王曰善遂使城周(以上至四十二年是馬/犯説梁王為周築城也)四十五年¶
周君之秦客謂周最曰公不若譽秦王之孝因以應為¶
太后養地(括地志云故應城殷時應國在城父按應/城此時屬周太后秦昭之母宣太后芉氏)秦¶
王必喜是公有秦交交善周君必以為公功交惡勸周¶
君入秦者必有罪矣(客謂周最曰周君與秦交善是最/之功也與秦交惡勸周君入秦者)¶
(周最今必得勸周君之罪也以上四十五年是/周宫説周最令周君上應入秦得交善而歸也)秦攻周¶