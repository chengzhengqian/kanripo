夫秦卒與山東之卒猶孟賁之與怯夫以重力相壓猶¶
烏獲之與嬰兒夫戰孟賁烏獲之士以攻不服之弱國¶
無異垂千鈞之重於鳥卵之上必無幸矣夫羣臣諸侯¶
不料地之寡而聽從人之甘言好辭比周以相飾也皆¶
奮曰聽吾計可以彊覇天下夫不顧社稷之長利而聽¶
須臾之說詿誤人主無過此者大王不事秦秦下甲據¶
冝陽斷韓之上地東取成臯滎陽則鴻臺之宫桑林之¶
苑非王之有也夫塞成臯絶上地則王之國分矣先事¶