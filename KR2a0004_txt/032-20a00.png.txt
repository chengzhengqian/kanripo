曰彗星出東北當齊分野寡人以為憂晏子曰君髙臺¶
深池賦歛如弗得刑罰恐弗勝茀星將出彗星(茀音佩/謂客星)¶
(侵近邊側欲相害又曰彗息/嵗反若菷形見其境有亂也)何懼乎公曰可禳否晏子¶
曰使神可祝而來(祝音章/受反)亦可禳而去也百姓苦怨以¶
萬數而君令一人禳之安能勝衆口乎是時景公好治¶
宫室聚狗馬奢侈厚賦重刑故晏子以此諫之四十二¶
年呉王闔閭伐楚入郢四十七年魯陽虎攻其君不勝¶
奔齊請齊伐魯鮑子諫景公乃囚陽虎陽虎得亡奔晉¶