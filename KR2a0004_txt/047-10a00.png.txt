(和琴而歌音曲甚哀有暴風撃軍士僵/仆於是匡人乃知孔子聖人自解也)匡人聞之以為¶
魯之陽虎陽虎嘗暴匡人匡人於是遂止孔子孔子狀¶
類陽虎拘焉五日顔淵後子曰吾以汝為死矣顔淵曰¶
子在回何敢死匡人拘孔子益急弟子懼孔子曰文王¶
既沒文不在兹乎天之將喪斯文也後死者不得與于¶
斯文也天之未喪斯文也匡人其如予何孔子使從者¶
為甯武子臣於衛然後得去去即過蒲(括地志云故蒲/城在滑州匡城)¶
(縣北十五里匡/城本漢長垣縣)月餘反乎衛主蘧伯玉家靈公夫人有¶