甚苦暴衣露冠將兵助楚討不義足下何不自喜也臣¶
願以事見而曰吾方以天下為事未暇見儒人也夫足¶
下欲興天下之大事而成天下之大功而以目皮相恐¶
失天下之能士且吾度足下之智不如吾勇又不如吾¶
若欲就天下而不相見竊謂足下失之沛公謝曰鄉者¶
聞先生之容今見先生之意也廼延而坐之問所以取¶
天下者酈生曰夫足下欲成大功不如止陳留陳留者¶
天下之據衝也兵之㑹地也積粟數千萬石城守甚堅¶