不殆哉雖萬全無患然本非天子之所宜近也且夫清¶
道而後行中路而後馳猶時有衘橛之變而况渉乎蓬¶
蒿馳乎丘墳前有利獸之樂而内無存變之意其為禍¶
也不亦難矣夫輕萬乗之重不以為安而樂出於萬有¶
一危之塗以為娱臣竊為陛下不取也蓋明者逺見於¶
未萌而智者避危於無形禍固多藏於隐微而發於人¶
之所忽者也故鄙諺曰家累千金者坐不垂堂此言雖¶
小可以喻大臣願陛下之留意幸察上善之還過宜春¶