至隠公下訖哀公十四年十二公據魯親周故殷運之¶
三代(殷中也又中運/夏殷周之事也)約其文辭而指博故吴楚之君自¶
稱王而春秋貶之曰子踐土之㑹實召周天子而春秋¶
諱之曰天王狩於河陽推此類以繩當世貶損之義後¶
有王者舉而開之春秋之義行則天下亂臣賊子懼焉¶
孔子在位聽訟文辭有可與人共者弗獨有也至於為¶
春秋筆則筆削則削子夏之徒不能贊一辭弟子受春¶
秋孔子曰後世知丘者以春秋而罪丘者亦以春秋明¶