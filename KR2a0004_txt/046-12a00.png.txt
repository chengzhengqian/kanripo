子曰夫韓魏之兵未弊而救之是吾代韓受魏之兵顧¶
反聽命于韓也且魏有破國之志韓見亡必東面而愬¶
於齊矣吾因深結韓之親而晚承魏之弊則可重利而¶
得尊名也宣王曰善乃隂告韓之使者而遣之韓因恃¶
齊五戰不勝而東委國於齊齊因起兵使田忌田嬰將¶
孫子為帥救韓趙以撃魏大敗之馬陵殺其將龎涓虜¶
魏太子申其後三晉之王皆因田嬰朝齊王於博朢(括/地)¶
(志云博朢故城在鄧州/向城縣東南四十五里)盟而去七年與魏王㑹平阿南¶