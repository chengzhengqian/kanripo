子酒酣從容言曰千秋之後𫝊梁王太后驩竇嬰引巵¶
酒進上曰天下者髙祖天下父子相𫝊此漢之約也上¶
何以得擅𫝊梁王太后由此憎竇嬰竇嬰亦薄其官因¶
病免太后除竇嬰門籍不得入朝請(才性/反)孝景三年吳¶
楚反上察宗室諸竇母如竇嬰賢乃召嬰嬰入見固辭¶
謝病不足任太后亦慙於是上曰天下方有急王孫寧¶
可以讓邪乃拜嬰為太將軍賜金千斤竇乃言袁盎欒¶
布諸名將賢士在家者進之所賜金陳之廊廡下軍吏¶