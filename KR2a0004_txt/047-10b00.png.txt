南子者使人謂孔子曰四方之君子不辱欲與寡君為¶
兄弟者必見寡小君寡小君願見孔子辭謝不得已而¶
見之夫人在絺帷中孔子入門北面稽首夫人自帷中¶
再拜環珮玉聲璆然(璆音/虬)孔子曰吾鄉為弗見見之禮¶
荅焉子路不説孔子矢之曰予所不者天厭之天厭之¶
居衛月餘靈公與夫人同車宦者雍渠參乘出使孔子¶
為次乗招揺市過之孔子曰吾未見好徳如好色者也¶
於是醜之去衛過曹是嵗魯定公卒孔子去曹適宋與¶