法誅其渠帥巴蜀民大驚恐上聞之乃使相如責唐蒙¶
因喻告巴蜀民以非上意檄曰告巴蜀太守蠻夷自擅¶
不討之日久矣時侵犯邊境勞士大夫陛下即位存撫¶
天下輯安中國然後興師出兵北征匃奴單于怖駭交¶
臂受事詘膝請和康居西域重譯請朝稽首來享移師¶
東指閩越相誅右弔番禺太子入朝南夷之君西僰之¶
長常效貢職不敢怠墮延頸舉踵喁喁然(喁五恭反/口向上也)皆¶
爭歸義欲為臣妾道里遼逺山川阻深不能自致夫不¶