掌握耳臣常欲謂太尉絳侯絳侯與我戱易吾言君何¶
不交驩太尉深相結為陳平畫吕氏數事陳平用其計¶
廼以五百金為絳侯夀亨具樂飲太尉亦報如之此兩¶
人深相結則吕氏謀益衰陳平廼以奴婢百人車馬五¶
十乗錢五百萬遺陸生為飲食費陸生以此游漢廷公¶
卿間名聲藉甚及誅諸吕立孝文帝陸生頗有力焉孝¶
文帝即位欲使人之南越陳丞相等乃言陸生為太中¶
大夫徃使尉他令尉他去黄屋稱制令比諸侯皆如意¶