其由也與由也好勇過我無所取材若由也不得其死¶
然衣敝緼袍與衣狐狢者立而不耻者其由也與由也¶
升堂矣未入於室也季康子問仲由仁乎孔子曰千乗¶
之國可使治其賦不知其仁子路喜從游遇長沮桀溺¶
荷蓧丈人子路為季氏宰季孫問曰子路可謂大臣與¶
孔子曰可謂具臣矣子路為蒲大夫辭孔子孔子曰蒲¶
多壯士又難治然吾語汝恭以敬可以執勇寛以正可¶
以比衆恭正以静可以報上初衛靈公有寵姬曰南子靈¶