以屬吏項王至而斬之遂以亡天下¶
太史公曰李斯以閭閻厯諸侯入事秦因以瑕釁以輔¶
始皇卒成帝業斯為三公可謂尊用矣斯知六藝之歸¶
不務明政以補主上之缺持爵禄之重阿順茍合嚴威¶
酷刑聴髙邪説廢適立庶諸矦已畔斯乃欲諌争不亦¶
末乎人皆以斯極忠而被五刑死察其本乃與俗議之¶
異不然斯之功且與周劭列矣¶
　史記正義卷八十七¶