王事必不成而語先泄也臣聞微子過故國而悲於是¶
作麥秀之歌是痛紂之不用王子比干也故孟子曰紂¶
貴為天子死曾不若匹夫是紂先自絶於天下乆矣非¶
死之日而天下去之今臣亦竊悲大王棄千乗之君必¶
且賜絶命之書為羣臣先死於東宫也於是王氣怨結¶
而不揚涕滿匡而横流即起歴階而去王有孽子不害¶
最長王弗愛王王后太子皆不以為子兄數不害有子¶
建材髙有氣常怨望太子不省其父又怨時諸侯皆得¶