(為門阿房宫/之北闕門也)周馳為閣道自殿下直抵南山表南山之¶
顛以為闕為複道自阿房渡渭屬之咸陽以象天極¶
閣道絶漢抵營室也阿房宫未成成欲更擇令名名之¶
作宫阿房故天下謂之阿房宫隠宫(餘刑見於市朝宫/刑一百日隠於䕃)¶
(室養之乃可故曰/隠宫下蠶室是)徒刑者七十餘萬人乃分作阿房宫¶
或作麗山發北山石椁乃寫蜀荆地材皆至闗中計宫¶
三百闗外四百餘於是立石東海上胊界中以為秦東¶
門因徙三萬家麗邑(麗音/離)五萬家雲陽皆復不事十嵗¶