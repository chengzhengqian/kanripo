轡下拜孟嘗君下車接之曰先生為客謝乎馮驩曰非¶
為客謝也為君之言失夫物有必至事有固然君知之¶
乎孟嘗君曰愚不知所謂也曰生者必有死物之必至¶
也富貴多士貧賤寡友事之固然也君獨不見夫朝趨¶
市者乎明旦側肩争門而入日暮之後過市朝者掉臂¶
而不顧非好朝而惡暮所期物亡其中今君失位賔客¶
皆去不足以怨士而徒絶賔客之路願君遇客如故孟¶
嘗君再拜曰敬從命矣聞先生之言敢不奉教焉¶