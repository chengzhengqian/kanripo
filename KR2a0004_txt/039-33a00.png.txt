侯遂與戰癸已射中楚共王目楚兵敗於鄢陵子反收¶
餘兵柎循欲復戰晉患之共王召子反其侍者豎陽榖¶
進酒子反醉不能見王怒讓子反子反死王遂引兵歸¶
晉由此威諸侯欲以令天下求霸厲公多外嬖姬歸欲¶
盡去羣大夫而立諸姬兄弟寵姬兄曰胥童甞與郤至¶
有怨及欒書又怨郤至不用其計而遂敗楚乃使人間¶
謝楚楚來詐厲公曰鄢陵之戰實至召楚欲作亂内子¶
周立之會與國不俱是以事不成厲公告欒書欒書曰¶