弟叔振鐸奉陳常車周公旦把大鉞畢公把小鉞以夾¶
武王散宜生太顛閎夭皆執劒以衛武王既入立于社¶
南大卒之左右畢從毛叔鄭奉明水衛康叔封布兹召¶
公奭贊采(贊佐也/采幣也)師尚父牽牲尹佚筴祝曰(尹佚讀筴/書祝文以)¶
(祭社/也)殷之末孫季紂(周書作末孫受/徳受徳紂字也)殄廢先王明徳侮¶
蔑神祗不祀昬暴商邑百姓其章顯聞于天皇上帝於¶
是武王再拜稽首曰膺更大命革殷受天明命武王又¶
再拜稽首乃出封商紂子禄父殷之餘民武王為殷初¶