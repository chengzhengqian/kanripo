則去之楚越若脫躧然奈何其同之哉子擊不懌而去¶
西攻秦至鄭而還築雒隂合陽(雒漆沮水也城在水南/郃陽郃水之北括地志)¶
(云郃陽故城在同州河西縣/南三里雒隂在同州西也)二十二年魏趙韓列為諸¶
侯二十四年秦伐我至陽狐(括地志云陽狐郭在魏州/元城縣東北三十里也)¶
二十五年子擊生子罃文侯受子夏經藝客叚干木過¶
其閭未嘗不軾也(過先卧反文侯軾干木閭也皇甫謐/高士𫝊云木晉人也守道不仕魏文)¶
(侯欲見造其門干木踰墻避之文侯以客禮待之出過/其閭而軾其僕曰君何軾曰叚干木賢者也不趣勢利)¶
(懐君子之道隱處窮巷聲馳千里吾安得勿軾干木先/乎徳寡人先乎勢干木富乎義寡人富乎財勢不若徳)¶