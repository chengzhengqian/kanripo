主父偃者齊臨菑人也學長短縱横之術晚乃學易春¶
秋百家言游齊諸生間莫能厚遇也齊諸儒生相與排¶
擯不容於齊家貧假貸無所得迺北游燕趙中山皆莫¶
能厚遇為客甚困孝武元光元年中以為諸侯莫足游者¶
乃西入闗見衛將軍衛將軍數言上上不召資用乏留¶
久諸公賓客多厭之乃上書闕下朝奏暮召入見所言¶
九事其八事為律令一事諌伐匈奴其辭曰臣聞明主¶
不惡切諌以博觀忠臣不敢避重誅以直諌是故事無¶