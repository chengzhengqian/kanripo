曰即墨即降願無虜掠吾族家妻妾令安堵燕将大喜¶
許之燕軍由此益懈田單乃收城中得千餘牛為絳繒¶
衣畫以五彩龍文束兵刃於其角而灌脂束葦於尾燒¶
其端鑿城數十穴夜縱牛壯士五千人隨其後牛尾熱¶
怒而奔燕軍燕軍夜大驚牛尾炬火光明炫燿燕軍視¶
之皆龍文所觸盡死傷五千人因衘枚擊之而城中鼔¶
譟從之老弱皆擊銅器為聲聲動天地燕軍大駭敗走¶
齊人遂夷殺其将騎刦燕軍擾亂奔走齊人追亡逐北¶