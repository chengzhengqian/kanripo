(竹園/也)廣睢陽城七十里太治宫室為複道自宫連屬於¶
平臺五十餘里得賜天子旌旗出從千乗萬騎東西馳¶
獵擬於天子出言䟆入言警招延四方豪桀自山以東¶
游説之士莫不畢至齊人羊勝公孫詭鄒陽之屬公孫¶
詭多竒邪計初見王賜千金官至中尉梁號之曰公孫¶
將軍梁多作兵器弩弓矛數十萬而府庫金錢且百巨¶
萬珠玉寶器多於京師二十九年十月梁孝王入朝景¶
帝使使持節乗輿駟馬迎梁王於闗下既朝上疏因留¶