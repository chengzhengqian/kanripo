(剽疋妙反剽/猶攻撃也)雖當世宿學不能自解免也其言洸洋自¶
恣以適巳(洋音翔/巳音祀)故自王公大人不能器之楚威王聞¶
莊周賢(威王當周顯/王三十年)使使厚幣迎之許以為相荘周笑¶
謂楚使者曰千金重利卿相尊位也子獨不見郊祭之¶
犧牛乎飬食之數嵗衣以文繡以入太廟當是之時雖¶
欲為孤豚豈可得乎(不羣也豚小猪臨宰時/願為孤小豚不可得也)子亟去無¶
汚我我寧游戲汚瀆之中自快無為有國者所覊終身¶
不仕以快吾志焉(荘子云荘子釣於濮水之上楚王使/大夫往曰願以境内累荘子持竿不)¶