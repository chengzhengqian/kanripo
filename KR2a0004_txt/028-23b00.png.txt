將軍印制詔御史昔禹疏九江決四瀆間者河溢臯陸¶
隄繇不息朕臨天下二十有八年天若遺朕士而大通¶
焉乾稱蜚龍鴻漸于般朕意庶幾與焉其以二千户封¶
地士將軍大為樂通侯賜列侯甲第僮千人乗轝斥車¶
馬帷幄器物以充其家又以衛長公主妻之齎金萬斤¶
更命其邑曰當利公主天子親如五利之第使者存問¶
供給相屬於道自大主將相以下皆置酒其家獻遺之¶
於是天子又刻玉印曰天道將軍使使衣羽衣夜立白¶