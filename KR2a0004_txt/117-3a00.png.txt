王孫不得已分予文君僮百人錢百萬及其嫁時衣被¶
財物文君乃與相如歸成都買田宅為富人居久之蜀¶
人楊得意為狗監侍上上讀子虛賦而善之曰朕獨不¶
得與此人同時哉得意曰臣邑人司馬相如自言為此¶
賦上驚乃召問相如相如曰有是然此乃諸侯之事未¶
足觀也請為天子游獵賦賦成奏之上許令尚書給筆¶
札相如以子虛虛言也為楚稱烏有先生者烏有此事¶
也為齊難無是公者無是人也明天子之義故空藉此¶