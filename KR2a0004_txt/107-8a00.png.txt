鄂謝曰吾昨日醉忽忘與仲孺言乃駕往又徐行灌夫¶
愈益怒及飲酒酣夫起舞屬丞相丞相不起夫從坐上¶
語侵之魏其乃扶灌夫去謝丞相丞相卒飲至夜極驩¶
而去丞相嘗使籍福請魏其城南田魏其大望曰老僕¶
雖棄將軍雖貴寧可以勢奪乎不許灌夫聞怒罵籍福¶
籍福惡兩人有郄乃謾自好謝丞相曰魏其老且死易¶
忍且待之已而武安聞魏其灌夫實怒不予田亦怒曰¶
魏其子嘗殺人蚡活之蚡事魏其無所不可何愛數頃¶