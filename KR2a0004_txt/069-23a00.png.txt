趙國安而名尊不收燕趙國危而名卑夫去尊安而取¶
危卑智者不為也秦王聞若說必若刺心然則王何不¶
使辯士以此苦言說秦秦必取齊必伐矣夫取秦厚交¶
也伐齊正利也尊厚交務正利聖王之事也燕昭王善¶
其書曰先人嘗有徳蘇氏子之之亂而蘇氏去燕燕欲¶
報仇於齊非蘇氏莫可乃召蘇代復善待之與謀伐齊¶
竟破齊湣王出走乆之秦召燕王燕王欲往蘇代約燕¶
王曰楚得枳(枳支是反今涪州城/在秦枳縣在江南)而國亡(按西陵/在黄州)齊得¶