改立公王四星合兵䘮並起君子憂小人流五星合是¶
謂易行有徳受慶改立大人掩有四方子孫蕃昌無徳¶
受殃若亾五星皆大其事亦大皆小事亦小蚤出者為¶
嬴嬴者為客晚出者為縮縮者為主人必有天應見於¶
杓星同舍為合相凌為鬭七寸以内必之矣五星色白¶
圜為䘮旱赤圜則中不平為兵青圜為憂水黒圜為疾¶
多死黄圜則吉赤角犯我城黄角地之爭白角哭泣之¶
聲青角有兵憂黒角則水意行窮兵之所終五星同色¶