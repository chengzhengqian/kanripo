建元元年天子初即位招賢良文學之士是時𢎞年六¶
十徴以賢良為博士使匈奴還報不合上意上怒以為¶
不能𢎞迺病免歸元光五年有詔徴文學菑川國復推¶
上公孫𢎞𢎞讓謝國人曰臣已嘗西應命以不能罷歸¶
願更推選國人固推𢎞𢎞至太常太常令所徴儒士各¶
對策百餘人𢎞第居下策奏天子擢𢎞對為第一召入¶
見狀貌甚麗拜為博士是時通西南夷道置郡巴蜀民¶
苦之詔使𢎞視之還奏事盛毁西南夷無所用上不聴¶