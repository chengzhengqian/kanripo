駒黄牛牴羊各一云其後十六年秦文公東獵汧渭之¶
間卜居之而吉(括地志云郿縣故城在岐州/郿縣東北十五里即此城也)文公夢黄¶
虵自天下屬地其口止於鄜衍文公問史敦敦曰此上¶
帝之徴君其祠之於是作鄜畤用三牲郊祭白帝焉自¶
未作鄜畤也而雍旁故有吳陽武畤雍東有好畤皆廢¶
無祠或曰自古以雍州積髙神明之隩故立畤郊上帝¶
諸神祠皆聚云葢黄帝時嘗用事雖晩周亦郊焉其語¶
不經見搢紳者不道作鄜畤後九年文公獲若石云于¶