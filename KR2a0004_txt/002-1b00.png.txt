(六畜按廣柔/隋改曰汶川)禹之父曰鯀鯀之父曰帝顓頊顓頊之父¶
曰昌意昌意之父曰黄帝禹者黄帝之𤣥孫而帝顓頊¶
之孫也禹之曾大父昌意及父鯀皆不得在帝位為人¶
臣當帝堯之時鴻水㴞天浩浩懐山襄陵下民其憂堯¶
求能治水者羣臣四嶽皆曰鯀可堯曰鯀為人負命毁¶
族不可四嶽曰等之未有賢於鯀者願帝試之於是堯¶
聽四嶽用鯀治水九年而水不息功用不成於是帝堯¶
乃求人更得舜舜登用攝行天子之事巡狩行視鯀之¶