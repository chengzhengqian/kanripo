長守於西城昆莫收飬其民攻旁小邑控弦數萬習攻¶
戰單于死昆莫乃率其衆逺徙中立不肯朝㑹匃奴¶
匃奴遣竒兵擊不勝以為神而逺之因羈屬之不大攻¶
今單于新困於漢而故渾邪地空無人蠻夷俗貪漢財¶
物今誠以此時而厚幣賂烏孫招以益東居故渾邪之¶
地與漢結昆弟其勢宜聴聴則是斷匃奴右臂也既連¶
烏孫自其西大夏之屬皆可招來而為外臣天子以為¶
然拜騫為中郎將將三百人馬各二匹牛羊以萬數齎¶