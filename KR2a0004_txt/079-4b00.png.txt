害則舍之疑則少嘗之雖舜禹復生弗能改已語之至¶
者臣不敢載之於書其淺者又不足聴也意者臣愚而¶
不概於王心邪亡其言臣者賤而不可用乎自非然者¶
臣願得少賜游觀之間望見顔色一語無効請伏斧質¶
於是秦昭王大說乃謝王稽使以𫝊車召范雎於是范¶
雎乃得見於離宫(長安故城本秦離宫在/雍長安北十三里也)詳為不知永¶
巷而入其中(永巷宫/中獄也)王來而宦者怒逐之曰王至范雎¶
繆為曰秦安得王秦獨有太后穰侯耳欲以感怒昭王¶