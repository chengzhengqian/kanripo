能至云世主莫不甘心焉及至秦始皇并天下至海上¶
則方士言之不可勝數始皇自以為至海上而恐不及¶
矣使人乃齎童男女入海求之舩交海中皆以風為解¶
曰未能至望見之焉其明年始皇復游海上至琅邪過¶
恒山從上黨歸後三年游碣石考入海方士從上郡歸¶
後五年始皇南至湘山遂登㑹稽並海上冀遇海中三¶
神山之竒藥不得還至沙丘崩(括地志云沙丘臺在邢/州平鄉東北三十里)¶
二世元年東廵碣石並海南厯太山至㑹稽皆禮祠之¶