逆天宗廟不血食斯其猶人哉安足為謀髙曰上下合¶
同可以長久中外若一事無表裏君聴臣之計即長有¶
封矦世世稱孤必有喬松之夀孔墨之智今釋此而不¶
從禍及子孫足以為寒心善者因禍為福君何處焉斯¶
乃仰天而歎垂淚太息曰嗟乎獨遭亂世既以不能死¶
安託命哉於是斯乃聴髙髙乃報胡亥曰臣請奉太子¶
之明命以報丞相丞相斯敢不奉令於是乃相與謀詐¶
為受始皇詔丞相立子胡亥為太子更為書賜長子扶¶