之為蘇生報仇也蘇秦既死其事大泄齊後聞之乃恨¶
怒燕燕甚恐蘇秦之弟曰代代弟蘇厲見兄遂亦皆學¶
及蘇秦死代乃求見燕王欲襲故事曰臣東周之鄙人¶
也竊聞大王義甚高鄙人不敏釋鉏耨而干大王至於¶
邯鄲所見者絀於所聞於東周臣竊負其志及至燕廷¶
觀王之羣臣下吏王天下之明王也燕王曰子所謂明¶
王者何如也對曰臣聞明王務聞其過不欲聞其善臣¶
請謁王之過夫齊趙者燕之仇讎也楚魏者燕之援國¶