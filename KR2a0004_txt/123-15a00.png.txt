西北外國使更來更去宛以西皆自以逺尚驕恣晏然¶
未可詘以禮羈縻而使也自烏孫以西至安息以近匃¶
奴匃奴困月氏也匃奴使持單于一信則國國𫝊送食¶
不敢留苦及至漢使非出幣帛不得食不市畜不得騎¶
用所以然者逺漢而漢多財物故必市乃得所欲然以¶
畏匃奴於漢使焉宛左右以蒲陶為酒富人藏酒至萬¶
餘石乆者數十嵗不敗俗嗜酒馬嗜苜蓿漢使取其實¶
來於是天子始種苜蓿蒲陶肥饒地及天馬多外國使¶