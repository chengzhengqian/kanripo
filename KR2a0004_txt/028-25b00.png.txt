書曰黄帝得寳鼎宛朐問於鬼臾區鬼臾區對曰黄帝¶
得寶鼎神䇿是嵗己酉朔旦冬至得天之紀終而復始¶
於是黄帝迎日推䇿後率二十嵗復朔旦冬至凡二十¶
推三百八十年黄帝僊登于天卿因所忠欲奏之所忠¶
視其書不經疑其妄書謝曰寶鼎事已決矣尚何以為¶
卿因嬖人奏之上大説乃召問卿對曰受此書申公申¶
公已死上曰申公何人也卿曰申公齊人與安期生通¶
受黄帝言無書獨有此鼎書曰漢興復當黄帝之時曰¶