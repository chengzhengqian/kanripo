乃謂晉君曰季氏無罪不果入魯君十二年晉之宗家¶
祁傒孫叔嚮子相惡於君六卿欲弱公室乃遂以法盡¶
滅其族而分其邑為十縣各令其子為大夫晉益弱六¶
卿皆大十四年頃公卒子定公午立定公十一年魯陽¶
貨奔晉趙鞅簡子舍之十二年孔子相魯十五年趙鞅¶
使邯鄲大夫午不信欲殺午午與中行寅范吉射親攻¶
趙鞅鞅走保晉陽定公圍晉陽荀櫟韓不信魏侈與范中¶
行為仇仍移兵伐范中行范中行反晉君撃之敗范中¶