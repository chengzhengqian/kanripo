騫曰臣在大夏時見卭竹杖蜀布(卭都卭山出此竹因/名卭竹節髙實中或)¶
(寄生可為杖/布土蘆布)問曰安得此大夏國人曰吾賈人往市之¶
身毒身毒在大夏東南可數千里其俗土著大與大¶
夏同而卑濕暑熱云其人民乗象以戰其國臨大水焉¶
(大水/河也)以騫度之大夏去漢萬二千里居漢西南今身毒¶
國又居大夏東南數千里有蜀物此其去蜀不逺矣今¶
使大夏従羌中險羌人惡之少北則為匃奴所得従¶
蜀宜徑又無㓂天子既聞大宛及大夏安息之屬皆大¶