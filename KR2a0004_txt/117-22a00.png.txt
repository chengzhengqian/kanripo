而不安夏后氏戚之乃堙鴻水決江䟽河漉沈贍菑東¶
歸之於海而天下永寕當斯之勤豈唯民哉心煩於慮¶
而身親其勞躬胝無胈膚不生毛故休烈顯乎無窮聲¶
稱浹乎于兹且夫賢君之踐位也豈特委𤨏握&KR1029;拘文¶
牽俗循誦習𫝊當世取説云爾哉必將崇論閎議創業¶
垂統為萬世規故馳騖乎兼容并包而勤思乎參天貳¶
地且詩不云乎普天之下莫匪王土率土之濵莫非王¶
臣是以六合之内八方之外浸潯衍溢懐生之物有不¶