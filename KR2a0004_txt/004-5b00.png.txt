(焉乃相與朝周二國君相謂曰我等小人不可履君子/之庭乃相譲所争地以為閒原至今尚在注引地理志)¶
(芮在臨晉者恐疏然閒原在河東復與虞芮/相接臨晉在河西同州非臨晉芮城明矣)有獄不能¶
決乃如周入界耕者皆譲畔民俗皆譲長虞芮之人未¶
見西伯皆慙相謂曰吾所争周人所恥何往為祇取辱¶
耳遂還俱譲而去諸侯聞之曰西伯葢受命之君明年¶
伐犬戎(又云黄帝生苗龍苗龍生融吾融吾生并明并/明生白犬白犬有二是為犬戎説文云赤狄本)¶
(犬種故字從犬又後漢書云犬戎槃瓠之後也今長/沙武陵之郡大半是也又毛詩疏云犬戎昆夷是也)明¶
年伐密須(括地志云隂宻故城在涇州鶉孤縣西其東/接縣城即古宻國杜預云姞姓國在安定隂)¶