諸嘗與𢎞有郤者雖詳與善隂報其禍殺主父偃徙董¶
仲舒於膠西皆𢎞之力也食一肉脱粟之飯故人所善¶
賓客仰衣食𢎞奉禄皆以給之家無所餘士亦以此賢¶
之淮南衡山謀反治黨與方急𢎞病甚自以為無功而¶
封位至丞相宜佐明主填撫國家使人由臣子之道今¶
諸侯有畔逆之計此皆宰相奉職不稱恐竊病死無以¶
塞責乃上書曰臣聞天下之通道五所以行之者三曰¶
君臣父子兄弟夫婦長㓜之序此五者天下之通道也¶