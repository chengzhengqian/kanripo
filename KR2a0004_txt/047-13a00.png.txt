身親為不善者君子不入也今佛肸親以中牟畔子欲¶
往如之何孔子曰有是言也不曰堅乎磨而不磷不曰¶
白乎涅而不淄我豈瓠𤓰也哉焉能繫而不食孔子擊¶
磬有荷蕢而過門者曰有心哉擊磬乎硜硜乎莫已知¶
也夫而已矣孔子學鼔琴師襄子十日不進師襄子曰¶
可以益矣孔子曰丘已習其曲矣未得其數也有間曰¶
己習其數可以益矣孔子曰丘未得其志也有間曰己¶
習其志可以益矣孔子曰丘未得其為人也有間曰有¶