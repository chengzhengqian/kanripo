年二月文公卒文公有二妃長妃齊女哀姜生子惡及¶
視次妃敬嬴嬖愛生子俀俀私事襄仲襄仲欲立之叔¶
仲曰不可襄仲請齊恵公恵公新立欲親魯許之冬十¶
月襄仲殺子惡及視而立倭是為宣公哀姜歸齊哭而¶
過市曰天乎襄仲為不道殺適(音/的)立庶市人皆哭魯人¶
謂之哀姜魯由此公室卑三桓彊宣公倭十二年楚莊¶
王彊圍鄭鄭伯降復國之十八年宣公卒子成公黒肱¶
立是為成公季文子曰使我殺適立庶失大援者襄仲¶