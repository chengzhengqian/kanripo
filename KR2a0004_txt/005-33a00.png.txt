齊取剛夀(括地志云故剛城在兖州/襲丘縣界壽鄆州之縣)予穰候三十八年¶
中更胡傷攻趙閼與(閼於逹反與音預閼與聚城一名鳥/蘇城在潞州銅鍉縣西北二十里趙)¶
(奢破秦軍處又儀州和順縣即古閼與城亦云趙奢破/秦軍處然儀州與潞州相近二所求詳又閼與山在潞)¶
(州武安縣西南五十里趙奢拒秦軍於閼與即山北也/按閼與山在武安故城西南又近武安故城蓋儀州是)¶
(所封/故地)不能取四十年悼太子死魏歸葬芷陽(括地志云/芷陽在雍)¶
(州藍田縣西六里三秦記云鹿/原東有霸川之西坂故芷陽也)四十一年夏攻魏取邢¶
邱懐(括地志云平臯故城本邢邱邑漢置平臯縣在懐/州武徳縣東南二十里故懐城周之懐邑在懐州)¶
(武陟縣西/十一里)四十二年安國君為太子十月宣太后薨葬¶