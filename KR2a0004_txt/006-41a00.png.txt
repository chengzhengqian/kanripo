重禍子嬰孤立無親危弱無輔三主惑而終身不悟亡¶
不亦宜乎當此時也世非無深慮知化之士也然所以¶
不敢盡忠拂過者秦俗多忌諱之禁忠言未卒於口而¶
身為戮沒矣故使天下之士傾耳而聴重足而立拑口¶
而不言是以三主失道忠臣不敢諫智士不敢謀天下¶
已亂姦不上聞豈不哀哉先王知雍蔽之傷國也故置¶
公卿大夫士以飾法設刑而天下治其彊也禁暴誅亂¶
而天下服其弱也五伯征而諸侯從其削也内守外附¶