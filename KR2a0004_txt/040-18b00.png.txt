走鄖(走音奏鄖音云括地志云安州安/陸縣城本春秋時鄖國城)鄖公之弟懐曰¶
平王殺吾父(成然立平王貪求/無厭平王殺之)今我殺其子不亦可乎¶
鄖公止之然恐其弑昭王乃與王出奔隨(括地志云随/州城外古随)¶
(國城随姬姓也又云楚昭王城在随州縣北七里左𫝊/云吳師入郢王奔随随人處之公宫之北即此城是也)¶
吳王聞昭王往即進撃隨謂隨人曰周之子孫封於江¶
漢之間者楚盡滅之欲殺昭王王從臣子綦乃深匿王¶
自以為王謂隨人曰以我予吳隨人卜予吳不吉乃謝¶
吳王曰昭王亡不在隨吳請入自索之隨不聴吳亦罷¶