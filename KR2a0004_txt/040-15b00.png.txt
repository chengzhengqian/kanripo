(害之杜預云獲神當璧拜也有民民信也令/徳無苛匿也寵貴妃子也居常棄疾季也)如叔向言¶
也平王二年使費無忌如秦為太子建(左傳云楚子之/在蔡也郥陽之)¶
(女奔之生太子建杜預/云郥蔡邑也郥古莧反)取婦婦好來未至無忌先歸説¶
平王曰秦女好可自娶為太子更求平王聴之卒自娶¶
秦女生熊珍更為太子娶是時伍胥為太子太傅無忌¶
為少傅無忌無寵于太子常讒惡太子建建時年十五¶
矣其母蔡女也無寵于王王益稍疏外建也六年使太¶
子建居城父守邉(父音甫括地志云成父故城在許州/葉縣東北四十五里即杜預云襄城)¶