單于甚親幸之初匈奴好漢繒絮食物中行說曰匈奴¶
人衆不能當漢之一郡然所以彊者以衣食異無仰於¶
漢也今單于變俗好漢物漢物不過什二則匈奴盡歸於漢¶
矣其得漢繒絮以馳草棘中衣袴皆裂敝以示不如旃¶
裘之完善也得漢食物皆去之以示不如湩酪之便美¶
也於是說教單于左右䟽記以計課其人衆畜物(上許/又反)¶
漢遺單于書牘以尺一寸辭曰皇帝敬問匈奴大單于¶
無恙所遺物及言語云云中行說令單于遺漢書以尺¶