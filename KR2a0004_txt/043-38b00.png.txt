能死固不義一矣入之秦不聽主令不義二矣賣主地¶
而食之不義三矣趙遂發兵取上黨亷頗將軍軍長平¶
(括地志云長平故城在澤州高平縣/西二十一里即白起敗括于長平處)七年亷頗免而趙¶
括代將秦人圍趙括趙括以軍降卒四十餘萬皆阬之¶
王悔不聼趙豹之計故有長平之禍焉王還不聼秦秦¶
圍邯鄲武垣令(括地志云武垣故/城今瀛州城是也)𫝊豹王容蘇射率燕¶
衆反燕地(武垣比是屬趙與燕接境/故云率燕衆反燕地也)趙以靈丘(括地志/云靈丘)¶
(蔚州理/縣也)封楚相春申君八年平原君如楚請救還楚來¶