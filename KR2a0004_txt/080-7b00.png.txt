(取/之)樂間樂乘怨燕不聴其計二人卒留趙趙封樂乘為¶
武襄君其明年樂乘亷頗為趙圍燕燕重禮以和乃觧¶
後五嵗趙孝成王卒襄王使樂乘代亷頗亷頗攻樂乘¶
樂乘走亷頗亡入魏其後十六年而秦滅趙其後二十¶
餘年髙帝過趙問樂毅有後世乎對曰有樂叔髙帝封¶
之樂鄉(地理志云信/都有樂鄉縣)號曰華成君華成君樂毅之孫也¶
而樂氏之族有樂瑕公樂臣公趙且為秦所滅亡¶
之齊髙宻樂臣公善脩黄帝老子之言顯聞於齊稱賢¶