衆欲以興太平方士欲練以求竒藥今聞韓衆(音/終)去不¶
報徐市等費以巨萬計終不得藥徒姦利相告日聞盧¶
生等吾尊賜之甚厚今乃誹謗我以重吾不徳也諸生¶
在咸陽者吾使人廉問或為訞言以亂黔首於是使御¶
史悉案問諸生諸生𫝊相告引乃自除犯禁者四百六¶
十餘人皆阬之咸陽使天下知之以懲後益發謫徙邊¶
始皇長子扶蘇諫曰天下初定逺方黔首未集諸生皆¶
誦法孔子今上皆重法繩之臣恐天下不安唯上察之¶