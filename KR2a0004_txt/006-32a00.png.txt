(滅六國威振古今自五帝三王未及既已襲位而/見金石盡刻其頌不稱始皇成功盛徳甚逺矣)如後¶
嗣為之者不稱成功盛徳丞相臣斯臣去疾(去兵/吕反)御史¶
大夫臣徳昩死言臣請具刻詔書刻石因明白矣臣昧¶
死請制曰可遂至遼東而還於是二世乃遵用趙髙申¶
法令乃隂與趙髙謀曰大臣不服官吏尚彊及諸公子¶
必與我争為之奈何髙曰臣固願言而未敢也先帝之¶
大臣皆天下累世名貴人也積功勞世以相𫝊久矣今¶
髙素小賤陛下幸稱舉令在上位管中事大臣鞅鞅特¶