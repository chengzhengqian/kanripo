也夫為行而使人疑之非節俠也欲自殺以激荆卿曰¶
願足下急過太子言光已死明不言也因遂自刎而死¶
荆軻遂見太子言田光已死致光之言太子再拜而跪¶
膝行流涕有頃而後言曰丹所以誡田先生毋言者欲¶
以成大事之謀也今田先生以死明不言豈丹之心哉¶
荆軻坐定太子避席頓首曰田先生不知丹之不肖使¶
得至前敢有所道此天之所以哀燕而不棄其孤也今¶
秦有貪利之心而欲不可足也非盡天下之地臣海内¶