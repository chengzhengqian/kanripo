楚趙之脊(劉伯荘云言秦得/魏地楚趙之絶從)天下五合六聚而不敢救¶
王之威亦單矣王若能持功守威絀攻取之心而肥仁¶
義之地使無後患三王不足四五伯不足六也王若負¶
人徒之衆仗兵革之彊乗毁魏之威而欲以力臣天下¶
之主臣恐其有後患也詩曰靡不有初鮮克有終易曰¶
狐渉水濡其尾(言狐惜其尾每渉水舉尾不令濕/此至極困則濡之譬不可力臣之)此言¶
始之易終之難也何以知其然也昔智氏見伐趙之利¶
而不知榆次之禍(榆次并州縣也注水經云榆/次縣南同遇水側有鑿臺)吳見伐¶