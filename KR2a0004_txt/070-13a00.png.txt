遂之韓說韓王曰韓地險惡山居五糓所生非菽而麥¶
民之食大抵飯菽藿羮一嵗不收民不饜糟糠地不過¶
九百里無二嵗之食料大王之卒悉之不過三十萬而¶
厮徒負養在其中矣除守徼亭鄣塞見卒不過二十萬¶
而已矣秦帯甲百餘萬車千乗騎萬匹虎賁之士跿¶
跔科頭貫頥奮㦸者至不可勝計秦馬之良戎兵之衆¶
探前趹後蹄間三尋騰者不可勝數山東之士被甲䝉¶
胄以㑹戰秦人捐甲徒禓以趨敵左挈人頭右挾生虜¶