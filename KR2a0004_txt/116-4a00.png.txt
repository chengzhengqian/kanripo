且罷専力事匈奴上罷西夷獨置南夷夜郎兩縣一都¶
尉稍令犍為自葆就(令犍為自葆守而/漸修成其郡縣也)及元狩元年博¶
望侯張騫使大夏來言居大夏時見蜀布卭竹杖使問¶
所從來曰從東南身毒國可數千里得蜀賈人市或聞¶
卭西可二千里有身毒國騫因盛言大夏在漢西南慕¶
中國患匈奴隔其道誠通蜀身毒國道便近有利無害¶
於是天子乃令王然于栢始昌吕越人等使間出西夷¶
西指求身毒國至滇滇王嘗羌乃留為求道西十餘輩¶