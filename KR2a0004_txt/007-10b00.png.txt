天之亡秦無愚智皆知之今將軍内不能直諌外為亡國¶
將孤特獨立而欲常存豈不哀哉將軍何不還兵與諸¶
侯為從約共攻秦分王其地南面稱孤此孰與身伏鈇質¶
妻子為僇乎章邯狐疑隂使候始成使項羽欲約約未成¶
項羽使蒲將軍日夜引兵度三户軍漳南與秦戰再破之¶
項羽悉引兵擊秦軍汙水上(括地志云汙水源出懷州河/内縣北大行山又云故䢴城)¶
(在河内縣西北二十七里古邗國/地也左傳云邘晉應韓武之穆也)大破之章邯使人見項¶
羽欲約項羽召軍吏謀曰糧少欲聴其約軍吏皆曰善項羽¶