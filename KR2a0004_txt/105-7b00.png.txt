(患多也言人厭/患疾病多甚也)而醫之所病病道少故病有六不治驕¶
恣不論於理一不治也輕身重財二不治也衣食不能¶
適三不治也隂陽并藏氣不定四不治也形羸不能服¶
藥五不治也信巫不信醫六不治也有此一者則重難¶
治也扁鵲名聞天下過邯鄲聞貴婦人即為帶下醫過¶
雒陽聞周人愛老人即為耳目痺醫来入咸陽聞秦人¶
愛小兒即為小兒醫隨俗為變秦太醫令李䤈自知伎¶
不如扁鵲也使人刺殺之至今天下言脈者由扁鵲也¶