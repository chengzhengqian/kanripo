始皇怒使扶蘇北監䝉恬於上郡(括地志云上郡故城/在綏州上縣東南五)¶
(十里秦之/上郡城也)¶
三十六年熒惑守心有墜星下東郡至地為石黔首或¶
刻其石曰始皇帝死而地分始皇聞之遣御史逐問莫¶
服盡取石旁居人誅之因燔銷其石始皇不樂使博士¶
為仙真人詩及行所游天下傳令(傳遂戀反/令力呈反)樂人謌絃¶
之秋使者從闗東夜過華隂平舒道(括地志云平舒故/城在華州華隂縣)¶
(西北六里水經注云渭水又東經平舒北璧枕渭濱平/破淪水南面通衢昔秦之將亡也江神送  於華隂)¶