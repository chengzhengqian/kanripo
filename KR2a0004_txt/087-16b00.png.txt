志詘矣烈士死節之行顯於世則淫康之虞廢矣故明¶
主能外此三者而獨操主術以制聴從之臣而修其明¶
法故身尊而勢重也凡賢主者必將能拂世摩俗而廢¶
其所惡立其所欲故生則有尊重之勢死則有賢明之¶
謚也是以明君獨㫁故權不在臣也然後能滅仁義之¶
塗掩馳説之口困烈士之行塞聰揜明内獨視聴故外¶
不可傾以仁義烈士之行而内不可奪以諌説忿争之¶
辯故能犖然獨行恣睢之心而莫之敢逆若此然後可¶