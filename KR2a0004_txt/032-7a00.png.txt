初襄公之醉殺魯桓公通其夫人殺誅數不當淫於婦¶
人數欺大臣羣弟恐禍及故次弟糾奔魯其母魯女也¶
管仲召忽傅之次弟小白奔莒鮑叔傅之小白母衛女¶
也有寵於釐公小白自少好善大夫髙傒(傒音/奚)及雍林¶
人殺無知議立君髙國先隂召小白於莒魯聞無知死¶
亦發兵送公子糾而使管仲别將兵遮莒道射中小白¶
帶鈎小白佯死管仲使人馳報魯魯送糾者行益遲伐¶
魯至齊則小白已入髙傒立之是為桓公桓公之中鉤¶