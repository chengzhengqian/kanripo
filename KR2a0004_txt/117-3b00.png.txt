三人為辭以推天子諸侯之苑囿其卒章歸之於節儉¶
因以風諫奏之天子天子大悦其辭曰楚使子虛使於¶
齊齊王悉發境内之士備車騎之衆與使者出田田罷¶
子虛過詫烏有先生而無是公在焉坐定烏有先生問¶
曰今日田樂乎子虛曰樂獲多乎曰少然則何樂曰僕¶
樂齊王之欲夸僕以車騎之衆而僕對以雲夢之事也¶
曰可得聞乎子虛曰可王駕車千乗選徒萬騎田於海¶
濵列卒滿澤罘罔彌山(説文云罘兎罟也今/幡車罟也彌竟也)揜兎轔鹿¶