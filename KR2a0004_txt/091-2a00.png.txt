聞陳王定死廼立楚懐王項梁號為武信君英布為當¶
陽君(南郡當/陽縣也)項梁敗死定陶懐王徙都彭城諸將英布¶
亦皆保聚彭城當是時秦急圍趙趙數使人請救懐王¶
使宋義為上將范曾為末將項籍為次將英布蒲將軍¶
皆為將軍悉屬宋義北救趙及項籍殺宋義於河上懐¶
王因立籍為上將軍諸將皆屬項籍項籍使布先渉渡¶
河擊秦布數有利籍廼悉引兵渉河從之遂破秦軍降¶
章邯等楚兵常勝功冠諸侯諸侯兵皆以服屬楚者以¶