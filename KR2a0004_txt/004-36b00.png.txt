而周最謂秦王曰為王計者不攻周攻周實不足以利¶
聲畏天下天下以聲畏秦必東合於齊兵弊於周合天¶
下於齊則秦不王矣天下欲弊秦勸王攻周秦與天下¶
弊則令不行矣(令音力政反秦欲攻周最説秦曰周天/子之國雖有重器名寳土地狹少不足)¶
(利秦國王若攻之乃有攻天子之聲而令天下以攻天/子之聲畏秦使諸侯歸於齊秦兵空弊於周則秦不王)¶
(矣是天下欲弊秦故勸王攻周令秦受天下弊而令/教命不行於諸侯矣以上秦攻周是周最説秦也)五¶
十八年三晉距秦周令其相國之秦以秦之輕也還其¶
行(以秦輕易周相故相/國於是反歸周也)客謂相國曰秦之輕重未可知¶