絶秦之驩心於是往㑹秦昭王昭王詐令一将軍伏兵¶
武闗號為秦王楚王至則閉武闗遂與西至咸陽朝章¶
臺如蕃臣不與亢禮楚懐王大怒悔不用昭子言秦因¶
留楚王要以割巫黔中之郡楚王欲盟秦欲先得地楚¶
王怒曰秦詐我而又彊要我以地不復許秦秦因留之¶
楚大臣患之乃相與謀曰吾王在秦不得還要以割地¶
而太子為質於齊齊秦合謀則楚無國矣乃欲立懐王¶
子在國者昭雎曰王與太子俱困於諸侯而今又倍王¶