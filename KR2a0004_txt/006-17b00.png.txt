明宗廟體道行徳尊號大成羣臣相與誦皇帝功徳刻¶
千金石以為表經既已齊人徐市等上書言海中有三¶
神山名曰蓬萊方丈瀛洲(漢書郊祀志云此三神山者/其傳在渤海中去人不逺盖)¶
(曽有至者諸仙人及不死之藥皆在焉其物禽獸盡白/而黄金白銀為宮闕未至望之如雲及至三神山乃居)¶
(水下臨之患且至風輒引船而去/終莫能至云世主莫不甘心焉)僊人居之請得齊戒¶
與童男女求之於是遣徐市𤼵童男女數千人入海求¶
僊人(括地志云亶州在東海中秦始皇使徐福將童男/女入海求仙人止在一作至此州其數萬家至今)¶
(洲上人有至㑹稽市易者吴人/外國圖云亶州去琅邪萬里)始皇還過彭城(彭城/徐州)¶