也二年楚元王齊悼惠王皆來朝十月孝惠與齊王燕¶
飲太后前孝惠以為齊王兄置上坐如家人之禮太后¶
怒廼酌兩巵酖置前令齊王起為夀齊王起孝惠亦起¶
取巵欲俱為夀太后廼恐自起泛孝惠巵齊王怪之因¶
不敢飲詳醉去問知其酖齊王恐自以為不得脱長安¶
憂齊内史士説王曰太后獨有孝惠與魯元公主今王¶
有七十餘城而公主廼食數城王誠以一郡上大后為¶
公主湯沐邑太后必喜王必無憂於是齊王廼上城陽¶