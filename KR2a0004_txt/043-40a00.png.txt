以樂乘為武襄君(襄舉也上也言/樂乘功最高也)十七年假相大將武¶
襄君攻燕圍其國十八年延陵鈞率師從相國平君助¶
魏攻燕秦拔我榆次三十七城十九年趙與燕易土以¶
龍兊(括地志云北新城故城在易州遂南城縣西南二/十里按遂城縣西南二十五里有龍山邢子勵趙)¶
(記云龍山有四麓各有一穴大如車輪春風出東秋風/出西夏風出南冬風出北不相奪倫按葢謂龍兊也)¶
汾門(括地志云易州永樂縣有徐水出廣昌嶺三源竒/發同㵼一澗流至北平縣東南厯石門中俗謂之)¶
(龍門水經其間奔激南出解石城井葢/汾字誤也遂城及永樂安新城縣地也)臨樂(括地志云/臨鄉故城)¶
(在幽州同安/六十七里也)與燕燕以葛武陽(括地志云故葛城又名/西河城在瀛州髙陽縣)¶