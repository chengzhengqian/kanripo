幽王秦始列為諸侯二十七年孝公卒子弗湟立是為¶
恵公恵公三十年晉人弑其君昭侯四十五年晉人又¶
弑其君孝侯四十六年恵公卒長庶子息攝當國行君¶
事是為隐公初恵公適夫人無子(適音/的)公賤妾聲子生¶
子息息長為娶於宋宋女至而好恵公奪而自妻之生¶
子允登宋女為夫人以允為太子及恵公卒為允少故¶
魯人共令息攝政不言即位隐公五年觀漁於棠八年¶
與鄭易天子之太山之邑祊及許田君子譏之十一年¶