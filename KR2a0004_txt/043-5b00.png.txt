曰天乎天乎趙氏孤兒何罪請活之獨殺杵臼可也諸¶
將不許遂殺杵臼與孤兒諸將以為趙氏孤兒良已死¶
皆喜然趙氏真孤乃反在程嬰卒與俱匿山中居十五¶
年晉景公疾卜之大業之後不遂者為祟景公問韓厥¶
厥知趙孤在乃曰大業之後在晉絶祀者其趙氏乎夫¶
自中衍者皆嬴姓也中衍人靣鳥噣降佐殷帝大戊及¶
周天子皆有明徳下及幽厲無道而叔𢃄去周適晉事¶
先君文侯至于成公世有立功未嘗絶祀今吾君獨滅¶