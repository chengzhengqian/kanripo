之割纓子路曰君子死冠不免結纓而死(纓冠/緌也)孔子聞¶
衛亂曰嗟乎柴也其來乎由也其死矣孔悝竟立太子¶
蒯聵是為莊公莊公蒯聵者出公父也居外怨大夫莫¶
迎立元年即位欲盡誅大臣曰寡人居外乆矣子亦甞¶
聞之乎羣臣欲作亂乃止二年魯孔丘卒三年莊公上¶
城見戎州曰戎虜何為是戎州病之十月戎州告趙簡¶
子簡子圍衛十一月莊公出奔衛人立公子斑師為衛¶
君齊伐衛虜斑師更立公子起為衛君衛君起元年衛¶