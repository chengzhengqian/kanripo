之在已也是故刑罰省而威行如流無他故焉由其道¶
故也故由其道則行不由其道則廢古者帝堯之治天下¶
也葢殺一人刑二人而天下治傳曰威厲而不試刑措而不¶
用天地者生之本也先祖者類之本也(類種/類也)君師者治¶
之本也無天地惡生(惡音/烏)無先祖惡出無君師惡治三¶
者偏亡則無安人(偏疋/然反)故禮上事天下事地尊先祖而¶
隆君師是禮之三本也故王者天太祖諸侯不敢懐大¶
夫士有常宗所以辨貴賤貴賤治得之本也郊疇乎天¶