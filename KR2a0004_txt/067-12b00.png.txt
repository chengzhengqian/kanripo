澹臺滅明(括地志云涎津在滑州靈昌縣東北里注水/經注黄河水至此為之涎津昔澹臺子羽齎)¶
(千金之璧渡河陽疾波起兩蛟夾丹子羽曰吾可以義/求不可以威却操劔斬蛟蛟死乃投璧於河三投而輙)¶
(躍出乃毁璧而去亦/無怪意即此津也)武城人(括地志云/亦在兖州)字子羽少孔子¶
三十九嵗狀貌甚惡欲事孔子孔子以為材薄既已受¶
業退而修行行不由徑非公事不見卿大夫南游至江¶
從弟子三百人設取予去就名施乎諸侯孔子聞之曰¶
吾以言取人失之宰予以貎取人失之子羽(按澹臺子/羽墓在兖)¶
(州鄒城/縣是也)¶