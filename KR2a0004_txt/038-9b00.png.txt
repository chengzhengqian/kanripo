也十三年夏宋伐鄭子魚曰禍在此矣秋楚伐宋以救¶
鄭襄公將戰子魚諫曰天之棄商乆矣不可冬十一月¶
襄公與楚成王戰于泓楚人未濟目夷曰彼衆我寡及¶
其未濟撃之公不聴已濟未陳又曰可撃公曰待其已¶
陳陳成宋人擊之宋師大敗襄公傷股國人皆怨公公¶
曰君子不困人於阨不鼓不成列子魚曰兵以勝為功¶
何常言與必如公言即奴事之耳又何戰為楚成王已¶
救鄭鄭享之去而取鄭二姬以歸叔瞻曰成王無禮(謂/取)¶