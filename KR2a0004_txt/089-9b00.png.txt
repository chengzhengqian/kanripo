祥急取之張耳乃佩其印收其麾下而陳餘還亦望張¶
耳不讓(言陳餘如厠還亦怨/望張耳不讓其印)遂趨出張耳遂收其兵陳¶
餘獨與麾下所善數百人之河上澤中漁獵由此陳餘¶
張耳遂有郤趙王歇復居信都張耳從項羽諸侯入闗¶
漢元年二月項羽立諸侯王張耳雅游人多為之言項¶
羽亦素數聞張耳賢乃分趙立張耳為常山王治信都¶
信都更名襄國陳餘客多說項羽曰陳餘張耳一體有¶
功於趙項羽以陳餘不從入闗聞其在南皮即以南皮¶