軍立為楚王也陳渉問此兩人兩人對曰夫秦為無道¶
破人國家滅人社稷絶人後世罷百姓之力盡百姓之¶
財將軍瞋目張膽出萬死不顧一生之計為天下除殘¶
也今始至陳而王之示天下私願將軍母王急引兵而¶
西遣人立六國後自為樹黨為秦益敵也敵多則力分¶
與衆則兵彊如此野無交兵縣無守城誅暴秦據咸陽¶
以令諸侯諸侯亡而得立以徳服之如此則帝業成矣¶
今獨王陳恐天下解也(解紀賣反言天下諸侯見陳勝/稱王王陳皆懈墮不相從也)¶