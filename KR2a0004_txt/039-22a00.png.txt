次賞矢石之難汗馬之勞此復受次賞若以力事我而¶
無𥙷吾缺者此受次賞三賞之後故且及子晉人聞之¶
皆説二年春秦軍河上將入王趙衰曰求霸莫如入王¶
尊周周晉同姓晉不先入王後秦入之毋以令於天下¶
方今尊王晉之資也三月甲辰晉乃發兵至陽樊圍温¶
入襄王于周四月殺王弟帶周襄王賜晉河内陽樊之¶
地四年楚成王及諸侯圍宋宋公孫固如晉告急先軫¶
曰報施定霸於今在矣狐偃曰楚新得曹而初㛰於衛¶