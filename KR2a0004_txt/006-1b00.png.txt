及生名為政姓趙氏(正音政周正建子之正也始皇以/正月旦生於趙因為政後以始皇)¶
(諱故/音征)年十三嵗莊襄王死政代立為秦王當是之時秦¶
地已并巴蜀漢中越宛有郢置南郡矣北收上郡以東¶
有河東太原上黨郡東至滎陽滅二周置三川郡吕不¶
韋為相封十萬户號曰文信侯招致賓客游士欲以并¶
天下李斯為舍人䝉驁王齮(齮魚綺反劉伯/莊云音綺後同)麃公等為¶
將軍(麃彼苖反葢秦之縣/邑大夫稱公若楚制)王年少初即位委國事大臣¶
晉陽反¶