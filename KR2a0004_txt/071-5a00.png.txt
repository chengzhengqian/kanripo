仲侈之怨也王曰寡人不聽也請與子盟卒使丞相甘¶
茂將兵伐冝陽五月而不拔樗里子公孫奭果爭之武¶
王召甘茂欲罷兵甘茂曰息壤在彼(甘茂歸至息壤與/秦王盟恐後樗里)¶
(子公孫奭伐韓今二子果爭之武王召/茂欲罷兵故甘茂云息壤在彼邑也)王曰有之因大¶
悉起兵使甘茂擊之斬首六萬遂拔冝陽韓襄王使公¶
仲侈入謝與秦平武王竟至周而卒於周其弟立為昭¶
王王母宣太后楚女也楚懷王怨前秦敗楚於丹陽而¶
韓不救乃以兵圍韓雍氏(故城在洛州洛陽/縣東北二十里)韓使公仲¶