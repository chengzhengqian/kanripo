焉或曰儋即老子或曰非也世莫知其然否老子隠君¶
子也老子之子名宗宗為魏將封于叚干宗子注(之樹/反)¶
注子宫宫𤣥孫假(作瑕/音霞)假仕於漢孝文帝而假之子解¶
為膠西王卬太傅因家于齊焉世之學老子者則絀儒¶
學儒學亦絀老子道不同不相為謀豈謂是邪李耳無¶
為自化清静自正(此都結老子之教也言無所造為/而自化清浄不撓而民自歸正也)¶
莊子者䝉人也(郭縁生述征記云蒙/縣荘周之本邑也)名周周嘗為蒙漆¶
園吏(括地志云漆園故城在曹州冤句縣北十七里/此云荘周為漆園吏即此按其城古屬蒙縣)與¶