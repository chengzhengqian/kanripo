人剽疾願上無與楚人爭鋒因說上曰令太子為將軍¶
監闗中兵上曰子房雖病彊卧而傅太子是時叔孫通¶
為太𫝊留侯行少𫝊事漢十二年上從擊破布軍歸疾¶
益甚愈欲易太子留侯諫不聽因疾不視事叔孫太𫝊¶
稱說引古今以死爭太子上詳許之猶欲易之及燕置¶
酒太子侍四人從太子年皆八十有餘鬚眉皓白衣冠¶
甚偉上怪之問曰彼何為者四人前對各言名姓曰東¶
園公角里先生綺里季夏黄公上乃大驚曰吾求公數¶