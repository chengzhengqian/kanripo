其姊亂於是天子乃拜主父偃為齊相且正其事主父¶
偃既至齊乃急治王後宫宦者為王通於姊翁主所者¶
令其辭證皆引王王年少懼大罪為吏所執誅乃飲藥¶
自殺絶無後是時趙王懼主父偃一出廢齊恐其漸踈¶
骨肉乃上書言偃受金及輕重之短天子亦既囚偃公¶
孫𢎞言齊王以憂死母後國入漢非誅偃無以塞天下¶
之望遂誅偃齊厲王立五年死母後國入于漢齊悼恵¶
王後尚有二國城陽及菑川菑川地比齊天子憐齊為¶