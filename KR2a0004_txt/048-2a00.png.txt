詐自稱公子扶蘇項燕為天下唱宜多應者吴廣以為¶
然乃行卜卜者知其指意曰足下事皆成有功然足下¶
卜之鬼乎陳勝吴廣喜念鬼曰此教我先威衆耳乃丹¶
書帛曰陳勝王置人所罾魚腹中卒買魚烹食得魚腹¶
中書固以怪之矣又間令吴廣之次近所旁叢祠中夜¶
篝火狐嗚呼曰大楚興陳勝王卒皆夜驚恐旦日卒中¶
往往語皆指目陳勝吴廣素愛人士卒多為用者將尉¶
醉廣故數言欲亾忿恚尉令辱之以激怒其衆尉果笞¶