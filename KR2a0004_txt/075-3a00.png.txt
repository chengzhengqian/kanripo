請薛公田嬰以文為太子嬰許之嬰卒謚為靖郭君而¶
文果代立於薛是為孟嘗君孟嘗君在薛招致諸侯賔客¶
及亡人有罪者皆歸孟嘗君孟嘗君舍業厚遇之以故¶
傾天下之士食客數千人無貴賤一與文等孟嘗君待¶
客坐語而屏風後常有侍史主記君所與客語問親戚¶
居處客去孟嘗君已使使存問獻遺其親戚孟嘗君曾¶
待客夜食有一人蔽火光客怒以飯不等輟食辭去孟¶
嘗君起自持其飯比之客慚自剄士以此多歸孟嘗君¶