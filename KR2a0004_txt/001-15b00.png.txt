足授天下於是乃權授舜(五帝官天下老則/禪賢故權試舜也)授舜則天¶
下得其利而丹朱病授丹朱則天下病而丹朱得其利¶
堯曰終不以天下之病而利一人而卒授舜以天下堯¶
崩三年之喪畢舜讓辟丹朱於南河之南(括地志云故/堯城在濮州)¶
(鄄城縣東北十五里竹書云昔堯徳衰為舜所囚也又/有偃朱故城在縣西北十五里竹書云舜囚堯復偃塞)¶
(丹朱使不與父相見也按濮州北臨漯大川也河在堯/都之南故曰南河禹貢至于南河是也其偃朱城所居)¶
(即舜讓避丹朱於/河南之南處也)諸侯朝覲者不之丹朱而之舜獄訟¶
者不之丹朱而之舜謳歌者不謳歌丹朱而謳歌舜舜¶