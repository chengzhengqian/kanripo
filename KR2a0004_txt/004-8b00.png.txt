王徧告諸侯曰殷有重罪不可以不畢伐乃遵文王遂¶
率戎車三百乘虎賁三千人甲士四萬五千人以東伐¶
紂十一年十二月戊午師畢渡盟津(畢盡也盡從/河南渡河北)諸侯¶
咸㑹曰孳孳無怠武王乃作太誓告于衆庶今殷王紂¶
乃用其婦人之言自絶于天毁壊其三正(按三正三統/也周以建子)¶
(為天統殷以建丑為地/統夏以建寅為人統也)離逷其王父母弟乃斷弃其先¶
祖之樂乃為淫聲用變亂正聲怡説婦人故今予發維¶
共行天罰勉哉夫子不可再不可三二月甲子昧爽武¶