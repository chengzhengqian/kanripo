以和(年表云秦與魏封陵與韓武遂以和按河外陜虢/曲沃等地封陵在古蒲坂縣西南河曲之中武遂)¶
(平陽/地也)彗星見楚懐王走之趙趙不受還之秦即死歸葬¶
十二年樓緩免穰侯(括地志云穰鄧州所/理縣即古穰侯國)魏冉為相予¶
楚粟五萬石十三年向夀伐韓取武始(括地志云武始/故城在洛州武)¶
(始縣西/南十里)左更白起攻新城(白起𫝊云白起為左庶長將/兵撃韓之新城括地志云洛)¶
(州伊闕縣本是漢新城縣隋文/帝改為伊闕在洛州南七十里)五大夫禮出亡奔魏任鄙¶
為漢中守十四年左更白起攻韓魏於伊闕(括地志云伊/闕在洛州南)¶
(十九里注水經云昔大禹疏龍門以通水兩山相對望之/若闕伊水厯其間故謂之伊闕按今洛南猶謂之龍門也)¶