丞相君矦終不懷通矦之印歸於鄉里明矣髙受詔教¶
習胡亥使學以法事數年矣未嘗見過失慈仁篤厚輕¶
財重士辯於心而詘於口盡禮敬士秦之諸子未有及¶
此者可以為嗣君計而定之斯曰君其反位斯奉主之¶
詔聴天之命何慮之可定也髙曰安可危也危可安也¶
安危不定何以貴聖斯曰斯上蔡閭巷布衣也上幸擢¶
為丞相封為通矦子孫皆至尊位重禄者故將以存亡¶
安危屬臣也豈可負哉夫忠臣不避死而庶㡬孝子不¶