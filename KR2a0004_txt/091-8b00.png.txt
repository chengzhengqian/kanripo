布之夜反謂其將曰上老矣厭兵必不能來使諸將諸¶
將獨患淮隂彭越今皆已死餘不足畏也故遂反果如¶
薛公籌之東擊荆荆王劉賈走死冨陵(故城在楚州盱/眙縣東北六十)¶
(里/)盡刼其兵渡淮撃楚楚發兵與戰徐僮間(杜預云徐/在下邳僮)¶
(縣東括地志云大徐城在泗州/徐城縣北四十里古徐國也)為三軍欲以相救為竒¶
或說楚將曰布善用兵民素畏之且兵法諸侯戰其地¶
為散地(魏武帝注孫子曰卒戀/土地道近而易敗散)今别為三彼敗吾一軍¶
餘皆走安能相救不聽布果破其一軍其二軍散走遂¶