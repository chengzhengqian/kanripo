天地同節(言天有日月地有山川髙卑殊形生用各别/大禮辯尊卑貴賤等差異别是大禮與天地)¶
(同/節)和故百物不失(樂與天地同和/能生成性萬物)節故祀天祭地(禮與/天地)¶
(生成同節有尊卑/上下報萬物之功)明則有禮樂(明猶外也言聖王能使/樂與天地同和禮與天)¶
(地同節又能顯明/其禮樂以教人也)幽則有鬼神(幽内也言聖王又能内/敬鬼神助天地生成萬)¶
(物/)如此則四海之内合敬同愛矣(言行禮同節故四海合/敬矣樂同和故四海同)¶
(愛/矣)禮者殊事合敬者也(尊卑貴賤之别是殊事也/施之同以莊敬是合敬也)樂者¶
異文合愛者也(宫商錯而成文隨事而制變/是異文同以勸愛是合愛也)禮樂之情¶
同故明王以相沿也(樂情主和禮情主敬致化是同以/其致化情同故明王相因述也)¶