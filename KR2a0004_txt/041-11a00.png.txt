臣請從㑹稽之誅勾踐曰孤将與子分國而有之不然¶
将加誅于子范蠡曰君行令臣行意乃装其輕寳珠玉¶
自與其私徒屬乗舟浮海以行終不反於是勾踐表㑹¶
稽以為范蠡奉邑范蠡浮海出齊變姓名自謂鴟夷子¶
皮耕於海畔苦身戮力父子治産居無㡬何致産數千¶
萬齊人聞其賢以為相范蠡喟然嘆曰家居則致千金¶
居官則致卿相此布衣之極也久受尊名不祥乃歸相¶
印盡散其財以分與知友鄉黨而懐其重寳間行以去¶