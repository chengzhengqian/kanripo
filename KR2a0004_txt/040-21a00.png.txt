以此怨鄭欲伐之子西許而未為發兵八年晉伐鄭鄭¶
告急楚楚使子西救鄭受賂而去白公勝怒乃遂與勇¶
力死士石乞等襲殺令尹子西子綦於朝因刼惠王置¶
之髙府欲弑之惠王從者屈固負王亡走昭王夫人宫¶
白公自立為王月餘㑹葉公來救楚楚惠王之徒與共¶
攻白公殺之惠王乃復位是嵗也滅陳而縣之十三年¶
吳王夫差彊陵齊晉來伐楚十六年越滅吳(表云越滅/吳在元王)¶
(四/年)四十二年楚滅蔡(周定王二/十二年)四十四年楚滅杞(周定/王二)¶