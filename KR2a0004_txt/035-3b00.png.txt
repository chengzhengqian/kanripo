哀侯十一年初哀侯娶陳息侯亦娶陳息夫人將歸過¶
蔡蔡侯不敬息侯怒請楚文王來伐我我求救於蔡蔡¶
必來楚因擊之可以有功楚文王從之虜蔡哀侯以歸¶
哀侯留九嵗死於楚凡立二十年卒蔡人立其子肹是¶
為繆侯繆侯以其女弟為齊桓公夫人十八年齊桓公¶
與蔡女戯船中夫人蕩舟桓公止之不止公怒歸蔡女¶
而不絶也蔡侯怒嫁其弟齊桓公怒伐蔡蔡潰遂虜繆¶
侯南至楚邵陵已而諸侯為蔡謝齊齊侯歸蔡侯二十九¶