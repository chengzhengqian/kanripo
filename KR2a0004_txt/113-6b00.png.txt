乃遂反下令國中曰王年少太后中國人也又與使者¶
亂専欲内屬盡持先王寶器入獻天子以自媚多從人¶
行至長安虜賣以為僮僕取自脱一時之利無顧趙氏¶
社稷為萬世慮計之意乃與其弟將卒攻殺王太后及¶
漢使者遣人告蒼梧秦王及其諸郡縣立明王長男越¶
妻子術陽侯建徳為王而韓千秋兵入破數小邑其後¶
越直開道給食未至番禺四十里越以兵擊千秋等遂¶
滅之使人函封漢使者節置塞上好為謾辭謝罪發兵¶