啇君佐之内立法度務耕織修守戰之備外連衡而鬬¶
諸侯於是秦人拱手而取西河之外孝公既沒惠王武¶
王䝉故業因遺䇿南兼漢中西舉巴蜀東割膏腴之地¶
收要害之郡諸侯恐懼㑹盟而謀弱秦不愛珍器重寳¶
肥美之地以致天下之士合從締交相與為一當是時¶
齊有孟嘗趙有平原楚有春申魏有信陵此四君者皆¶
明知而忠信寛厚而愛人尊賢重士約從離衡并韓魏¶
燕楚齊趙宋衛中山之衆於是六國之士有寧越徐尚¶