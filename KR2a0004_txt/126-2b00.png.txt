兵而去威王大説置酒後宫召髠賜之酒問曰先生能¶
飲㡬何而醉對曰臣飲一斗亦醉一石亦醉威王曰先¶
生飲一斗而醉惡能欲一石哉其説可得聞乎髠曰賜¶
酒大王之前執法在傍御史在後髠恐懼俯伏而飲不¶
過一斗徑醉矣若親有嚴客髠帣韝鞠&KR0957;侍酒於前時¶
賜餘瀝奉觴上夀數起飲不過二斗徑醉矣若朋友交¶
遊乆不相見卒然相覩歡然道故私情相語飲可五六¶
斗徑醉矣若乃州閭之㑹男女雜坐行酒稽留六博投¶