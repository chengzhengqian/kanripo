死惜其方不盡及見欒大大悦大為人長羙言多方畧¶
而敢為大言處之不疑大言曰臣嘗往來海中見安期¶
羡門之屬顧以為臣賤不信臣又以為康王諸侯耳不¶
足予方臣數言康王康王又不用臣臣之師曰黄金可¶
成而河决可塞不死之藥可得僊人可致也臣恐效文¶
成則方士皆掩口惡敢言方哉上曰文成食馬肝死耳¶
子誠能脩其方我何愛乎大曰臣師非有求人人者求¶
之陛下必欲致之則貴其使者令有親屬以客禮待之¶