(榆次縣地春秋晉/大夫祁氏邑也)十二年趙梁將攻齊十三年韓徐為¶
將攻齊公主死十四年相國樂毅將趙秦韓魏燕攻齊¶
取靈丘(蔚丘/縣也)與秦㑹中陽(括地志云中陽故縣在汾州/偃城縣南十里漢中陽縣也)¶
十五年燕昭王來見趙與韓魏秦共擊齊齊王敗走燕¶
獨深入取臨菑十六年秦復與趙數擊齊人患之蘇厲¶
為齊遺趙王書曰臣聞古之賢君其徳行非布于海内¶
也教順非洽于民人也祭祀時享非數常于鬼神也甘¶
露降時雨至年榖豐熟民不疾疫衆人善之然而賢主¶