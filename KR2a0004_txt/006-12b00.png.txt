守尉監更名民曰黔首大酺收天下兵聚之咸陽銷以¶
為鍾鐻金人十二重各千石(漢書五行志云二十六年/有大人長五丈足履六尺)¶
(皆夷狄服凡十二人見於臨洮故銷兵器鑄而象之謝/承後漢書云銅人翁仲其名也三輔舊事云聚天下兵)¶
(器鑄銅人十二各重二十四萬斤漢世在長樂宫門魏/志董卓𫝊云推破銅人十及銅鑛以鑄小錢闗中記云)¶
(董卓壊銅人餘二枚徙清門裏魏明帝欲将詣洛載到/霸城重不可致後石季龍徙之鄴苻堅又徙入長安而)¶
(銷之英雄記云昔大人見臨洮/而銅人鑄至董卓而銅人毁也)置廷宫中一法度衡石¶
丈尺車同軌書同文字地東至海暨朝鮮(暨其記反朝/音潮鮮音仙)¶
(海謂渤海南至楊蘇台等州之東海也暨及也東北朝/鮮國括地志云髙驪治平壤城本漢樂浪郡王險城即)¶