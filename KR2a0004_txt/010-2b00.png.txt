代王報太后計之猶與未定卜之龜卦兆得大横占曰¶
大横庚庚余為天王夏啟以光代王曰寡人固已為王¶
矣又何王卜人曰所謂天王者乃天子於是代王乃遣¶
太后弟薄昭往見絳侯絳侯等具為昭言所以迎立王¶
意薄昭還報曰信矣毋可疑者代王乃笑謂宋昌曰果¶
如公言乃命宋昌参乗張武等六人乗傳詣長安至髙¶
陵休止(括地志云髙陵故城在雍州髙陵縣西南一里/本名横橋架渭水上三輔舊事云秦於渭南有)¶
(輿宫渭北有咸陽宫秦昭王欲通二宫之間造横長橋/三百八十歩橋北京石水中舊有留神象此神曽與魯)¶