樂安侯元狩二年中代公孫𢎞為丞相蔡為人在下中¶
名聲出廣下甚逺然廣不得爵邑官不過九卿而蔡為¶
列侯位至三公諸廣之軍吏及士卒或取封侯廣嘗與¶
望氣王朔燕語曰自漢擊匈奴而廣未嘗不在其中而¶
諸部校尉以下才能不及中人然以擊胡軍功取侯者¶
數十人而廣不為後人然無尺寸之功以得封邑者何¶
也豈吾相不當侯邪且固命也朔曰將軍自念豈嘗有¶
所恨乎廣曰吾嘗為隴西守羌嘗反吾誘而降降者八¶