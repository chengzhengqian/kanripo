三百人馳冐晉軍晉軍解圍遂脱繆公而反生得晉君¶
初繆公亡善馬岐下野人共得而食之者三百餘人(括/地)¶
(志云野人焉在岐州雍縣東北二/十里按野人盗馬食處因名焉)吏逐得欲法之繆公¶
曰君子不以畜産害人吾聞食善馬肉不飲酒傷人乃¶
皆賜酒而赦之三百人者聞秦撃晉皆求從從而見繆¶
公窘亦皆推鋒争死以報食馬之徳於是繆公虜晉君¶
以歸令於國齊宿吾將以晉君祀上帝周天子聞之曰¶
晉我同姓為請晉君夷吾姊亦為繆公夫人夫人聞之¶