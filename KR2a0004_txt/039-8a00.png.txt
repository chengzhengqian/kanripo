魚肉也始君欲廢之妾猶恨之至於今妾殊自失於此¶
太子聞之奔新城獻公怒乃誅其傅杜原欵或謂太子¶
曰為此藥者乃驪姬也太子何不自辭明之太子曰吾¶
君老矣非驪姬寢不安食不甘即辭之君且怒之不可¶
或謂太子曰可奔他國太子曰被此惡名以出人誰内¶
我我自殺耳十二月戊申申生自殺於新城此時重耳¶
夷吾來朝人或告驪姬曰二公子怨驪姬譖殺太子驪¶
姬恐因譖二公子申生之藥胙二公子知之二子聞之恐¶