出入與非常也勞苦而功髙如此未有封侯之賞而聽¶
細説欲誅有功之人此亡秦之續耳竊為大王不取也¶
項王未有以應曰坐樊噲從良坐坐須臾沛公起如厠¶
因招樊噲出沛公已出項王使都尉陳平召沛公沛公¶
曰今者出未辭也為之柰何樊噲曰大行不顧細謹大¶
禮不辭小讓如今人方為刄俎我為魚肉何辭為於是¶
遂去乃令張良留謝良問曰大王來何操曰我持白璧一¶
雙欲獻項王玉斗一雙欲與亞父㑹其怒不敢獻公為¶