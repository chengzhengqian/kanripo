欲有大功臣乃不如魏其等所為於是上問朝臣兩人¶
孰是御史大夫韓安國曰魏其言灌夫父死事身荷㦸¶
馳入不測之吳軍身被數十創名冠三軍此天下壯士¶
非有大惡爭杯酒不足引他過以誅也魏其言是也丞¶
相亦言灌夫通姦猾侵細民家累巨萬横恣潁川凌轢¶
宗室侵犯骨肉此所謂枝大於本脛大於股不折必披¶
(鋪被反披/分折也)丞相言亦是唯明主裁之主爵都尉汲黯是¶
魏其内史鄭當時是魏其後不敢堅對餘皆莫敢對上¶