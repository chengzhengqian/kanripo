(天連厯紀千一至黄帝之元執辰破已霸王之氣見於/地户伍子胥以是按弓矢于吳王於是要大夫種入吳)¶
(此時馮同相與戒之伍子胥在自餘不能聞其詞蠡曰/吳越之邦同風共俗地户之位非吳則越彼為彼我)¶
(為我及越王常/與言盡日方去)事越王勾踐既苦心戮力與勾踐深謀¶
二十餘年竟滅吳報㑹稽之恥北渡兵於淮以臨齊晉¶
號令中國以尊周室勾踐以霸而范蠡稱上将軍還反¶
國范蠡以為大名之下難以久居且勾踐為人可與同¶
患難與處安為書辭勾踐曰臣聞主憂臣勞主辱臣死¶
昔者君王辱於㑹稽所以不死為此事也今既以雪恥¶