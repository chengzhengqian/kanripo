至梁父矣而徳不洽洽矣而日有不暇給是以即事用¶
希𫝊曰三年不為禮禮必廢三年不為樂樂必壊每世¶
之隆則封禪答焉及衰而息厥曠逺者千有餘載近者¶
數百載故其儀闕然堙滅其詳不可得而記聞云尚書¶
曰舜在璇璣玉衡以齊七政遂類于上帝禋于六宗望¶
山川徧羣神輯五瑞擇吉月日見四岳諸牧還瑞嵗二¶
月東廵狩至于岱宗岱宗㤗山也(括地志云㤗山一曰/岱宗東嶽也在兖州)¶
(博城縣西北三十里周/禮云兖州鎮曰岱尾宗)柴望秩于山川遂覲東后東后¶