與魏將皇欣魏申徒武蒲之軍(並魏將也欣字或作訢/音許斤反蒲漢書作滿)¶
(並通/也)並攻昌邑昌邑未拔西過髙陽酈食其謂監門曰諸將¶
過此者多吾視沛公大人長者乃求見説沛公沛公方¶
踞牀使兩女子洗足酈生不拜長揖曰足下必欲誅無¶
道秦不宜踞見長者於是沛公起攝衣謝之延上坐食¶
其説沛公襲陳留得秦積粟乃以酈食其為廣野君酈¶
商為將將陳留兵與偕攻開封開封未拔西與秦將楊¶
熊戰白馬(括地志云白馬故城在滑州衛南縣西南二/卜四里戴延之西征記云白馬城故衛之曹)¶