多乆頗忘之不能盡識不敢以對¶
問臣意所診治病病名多同而診異或死或不死何也¶
對曰病名多相類不可知故古聖人為之脈法以起度¶
量立規矩縣權衡案繩墨調隂陽别人之脈各名之與¶
天地相應參合於人故乃别百病以異之有數者皆異¶
之無數者同之然脈法不可勝驗診疾人以度異之乃¶
可别同名命病主在所居今臣意所診者皆有診籍所¶
以别之者臣意所受師方適成師死以故表籍所診期¶