(今注云薤露蒿里送哀歌也出田横門人横自殺門人/傷之而作悲歌言人命如薤上露易晞滅至李延年乃)¶
(分為二曲薤露送王公貴人蒿里送士/大夫庶人使挽逝者歌之俗呼為挽歌)既葬二客穿其¶
冡旁孔皆自剄下從之髙帝聞之廼大驚以田横之客¶
皆賢吾聞其餘尚五百人在海中使使召之至則聞田¶
横死亦皆自殺於是廼知田横兄弟能得士也¶
太史公曰甚矣蒯通之謀亂齊驕淮隂其卒亡此兩人¶
蒯通者善為長短説論戰國之權變為八十一首通善¶
齊人安期生安期生嘗干項羽項羽不能用其筴已而¶