於紂紂以為惡醢九侯鄂侯争之彊辯之疾故脯鄂侯¶
文王聞之喟然而歎故拘之牖里之庫百日(相州蕩隂縣北/九里有羑城)欲¶
令之死曷為與人俱稱王卒就脯醢之地齊湣王将之¶
魯夷維子為執䇿而從(宻州髙宻縣古夷安城應劭云者/故萊夷維邑也蓋因邑為姓子)¶
(男子之羙號/又云子爵也)謂魯人曰子将何以待吾君魯人曰吾将¶
以十太牢待子之君夷維子曰子安取禮而來吾君彼¶
吾君者天子也天子巡狩諸侯辟舎納筦籥攝衽枹机¶
(衽音而/甚反)視膳於堂下天子已食乃退而聴朝也魯人投¶