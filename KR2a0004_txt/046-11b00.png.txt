事亦吉乎不吉乎卜者出因令人捕為之卜者驗其辭¶
於王之所田忌聞之因遂率其徒襲攻臨淄求成侯¶
不勝而犇三十六年威王卒子宣王辟彊立宣王元年¶
秦用商鞅周致伯於秦孝公二年魏伐趙趙與韓親共¶
撃魏趙不利戰於南梁(括地志云故梁在汝州西南二/百步晉太康地記云戰國時謂)¶
(南梁者别之於太梁/少梁也古蠻子邑也)宣王召田忌復故位韓氏請救於¶
齊宣王召大臣而謀曰蚤救孰與晚救騶忌子曰不如¶
勿救田忌曰弗救則韓且折而入於魏不如蚤救之孫¶