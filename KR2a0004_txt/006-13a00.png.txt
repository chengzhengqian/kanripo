(古朝/鮮也)西至臨洮羌中(洮吐髙反括地志云臨洮郡即今/洮州亦古西羌之地在京西千五)¶
(百五十一里羌中從臨洮西南芳/州扶松府以西並古諸羌地也)南至北嚮户北據河¶
為塞並隂山至遼東(塞先代反並日浪反謂靈夏勝等/州之北黄河隂山在朔州北塞外)¶
(從河傍隂山東至遼/東築長城為北界)徙天下豪富於咸陽十二萬户諸¶
廟及章臺上林皆在渭南秦每破諸侯寫放其宫室作¶
之咸陽北阪上(今咸陽縣/北阪上)南臨渭自雍門(今岐州/雍縣東)以東¶
至涇渭殿屋複道周閣相屬(複音福屬之欲反廂記云/北至九㚇甘泉南至長楊)¶
(五柞東至河西至汧渭之交東西八百里離宫别館相能/望屬地木衣綈繡土被朱紫宫人不徙窮年忘歸猶不)¶