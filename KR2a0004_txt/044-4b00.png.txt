克對曰臣聞之卑不謀尊踈不謀戚臣在闕門之外不¶
敢當命文侯曰先生臨事勿讓李克曰君不察故也居¶
視其所親富視其所與達視其所舉窮視其所不為貧¶
視其所不取五者足以定之矣何代克哉文侯曰先生¶
就舎寡人之相定矣李克趨而出過翟璜之家翟璜曰¶
今者聞君召先生而卜相果誰為之李克曰魏成子為¶
相矣翟璜忿然作色曰以耳目之所覩記臣何負于魏¶
成子西河之守臣之所進也君内以鄴為憂臣進西門¶