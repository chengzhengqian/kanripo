有司云祠上有光焉公卿言皇帝始郊見泰一雲陽(括/地)¶
(志云漢雲陽宫在雍州雲陽縣北八十一里有通天臺/即黄帝以來祭天國邱之處武帝以五月避署八月乃)¶
(還/也)有司奉瑄玉嘉牲薦饗(漢書儀云祭天養/牛五嵗至二千斤)是夜有羙¶
光及晝黄氣上屬天太史公祠官寛舒等曰神靈之休¶
祐福兆祥冝因此地光域立泰畤壇以明應令太祝領¶
祀及臘間祠三嵗天子一郊見其秋為伐南越告禱泰¶
一以牡荆畫幡日月北斗登龍以象天一三星為泰一¶
鋒名曰靈旗(李竒云畫旗樹泰一壇上名/靈旂畫日月北斗登龍等)為兵禱(為于/偽反)¶