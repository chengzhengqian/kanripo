(費姓仲/名也)費中善䛕好利殷人弗親紂又用惡來惡來善¶
毁䜛諸侯以此益疏西伯歸乃隂修徳行善諸侯多叛¶
紂而往歸西伯西伯滋大紂由是稍失權重王子比干¶
諫弗聽商容賢者百姓愛之紂廢之及西伯伐飢國滅¶
之紂之臣祖伊聞之而咎周恐奔告紂曰天既訖我殷¶
命假人元龜無敢知吉非先王不相我後人維王淫虐¶
用自絶故天弃我不有安食不虞知天性不迪率典今¶
我民㒺不欲喪曰天曷不降威大命胡不至今王其奈¶