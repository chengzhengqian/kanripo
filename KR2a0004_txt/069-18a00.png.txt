必重燕王曰唯先生之所為於是蘇秦詳為得罪於燕¶
而亡走齊齊宣王以為客卿齊宣王卒湣王即位說湣¶
王厚葬以明孝髙宫室大苑囿以明得意欲破敝齊而¶
為燕燕易王卒燕噲立為王其後齊大夫多與蘇秦爭¶
寵者而使人刺蘇秦不死殊而走齊王使人求賊不得¶
蘇秦且死乃謂齊王曰臣即死車裂臣以徇於市曰蘇¶
秦為燕作亂於齊如此則臣之賊必得矣於是如其言¶
而殺蘇秦者果自出齊王因而誅之燕聞之曰甚矣齊¶