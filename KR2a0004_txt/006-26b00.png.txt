(舒道即/其處也)有人持璧遮使者曰為我遺滈池君(遺庾季反/滈湖老反)¶
(括地志云滈水源出雍州長安縣西北滈池酈元注水/經云滈水承滈池北流入渭今按滈池水流入來通渠)¶
(盖酈元誤矣張晏云武王居滈滈池君則武王/也伐商故神云始皇荒淫若紂矣武王可伐矣)因言曰¶
今年祖龍死使者問其故因忽不見置其璧去使者奉¶
璧具以聞始皇黙然良久曰山鬼固不過知一嵗事也¶
退言曰祖龍者人之先也使御府視璧乃二十八年行¶
渡江所沈璧也於是始皇卜之卦得游徙吉遷北河榆¶
中三萬家(謂北河勝州也榆中即今勝州榆林縣/也言徙三萬家以應卦卜游徙吉也)拜爵¶