公曰善乃以宛守為殷侯封陳恢千户引兵西無不下者至丹水¶
(括地志云故丹城在鄧州内鄉縣西南百三十里南去/丹水二百步汲冡紀年云后稷放帝子丹朱于丹水是)¶
(也輿地志云秦為丹水縣也地理志云丹水縣屬𢎞農/郡抱朴子云丹水出丹魚先夏至十日夜伺之魚浮水)¶
(側光照如火綱而取之割其血以塗/足可以步行水上長居川中不溺)髙武侯鰓襄侯王¶
陵降西陵還攻胡陽遇畨君别將梅鋗與皆降析酈遣¶
魏人甯昌使秦使者未來是時章邯已以軍降項羽於¶
趙矣初項羽與宋義北救趙及項羽殺宋義代為上將¶
軍諸將黥布皆屬破秦將王離軍降章邯諸侯皆附及¶