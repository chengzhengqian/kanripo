四塞以為固卒然有急百萬之衆可具也因秦之故資¶
甚美膏腴之地此所謂天府者也陛下入闗而都之山¶
東雖亂秦之故地可全而有也夫與人鬬不搤其肮拊¶
其背未能全其勝也今陛下入闗而都案秦之故地此¶
亦搤天下之肮而拊其背也髙帝問羣臣羣臣皆山東¶
人爭言周王數百年秦二世即亡不如都周上疑未能¶
決及留侯明言入闗便即日車駕西都闗中於是上曰¶
本言都秦地者婁敬婁者乃劉也賜姓劉氏拜為郎中¶