其宫人家屬騎數千居長城下候同幸上病愈自入謝¶
四月髙祖崩盧綰遂將其衆亡入匈奴匈奴以為東胡¶
盧王綰為蠻夷所侵奪常思復歸居嵗餘死胡中髙后¶
時盧綰妻子亡降漢㑹髙后病不能見舍燕邸為欲置¶
酒見之髙后竟崩不得見盧綰妻亦病死孝景中六年¶
盧綰孫他之(他徒/何反)以東胡王降封為亞谷侯(漢表在/河内)¶
陳豨者宛朐人也(宛朐曹州縣也太史公云陳/梁人按宛朐六國時屬梁)不知始¶
所以得從及髙祖七年冬韓王信反入匈奴上至平城¶