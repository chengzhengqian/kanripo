以此竒籍籍長八尺餘力能扛鼎才氣過人雖呉中子弟¶
皆已憚籍矣秦二世元年七月陳涉等起大澤中其九月¶
會稽守(守音狩景帝中二年/七月更郡守為太守)通謂梁曰(按言假者/兼攝之也)江西¶
皆反此亦天亡秦之時也吾聞先即制人後則為人所制¶
吾欲發兵使公及桓楚(張晏云項羽殺宋義/時桓楚為羽使懷王)將是時桓楚¶
亡在澤中梁曰桓楚亡人莫知其處獨籍知之耳梁乃出¶
誡籍持劒居外待梁復入與守坐曰請召籍使受命召桓¶
楚守曰諾梁召籍入須㬰梁眴籍曰可行矣於是籍遂拔¶