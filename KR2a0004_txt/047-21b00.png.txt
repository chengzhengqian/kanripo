(化法象/所為也)文言(易正義云夫子贊明易道中説義理釋乾/坤二卦經文之言故稱文言又雜卦者六)¶
(十四卦以為義於序卦之外别言聖人之興因時而作/隨其事宜不必相因襲當有損益又云雜揉衆卦錯綜)¶
(其義或以同相類或以異之/相明按史不出雜卦故附)讀易韋編三絶曰假我數年¶
若是我於易則彬彬矣孔子以詩書禮樂教弟子葢三¶
千焉身通六藝者七十有二人如顔濁鄒之徒(濁音卓/鄒音聚)¶
(顔濁鄒非七/十七人數也)頗受業者甚衆孔子以四教文行忠信絶¶
四毋意毋必毋固毋我所慎齋戰疾子罕言利與命與¶
仁不憤不啟舉一隅不以三隅反則弗復也其於鄉黨¶