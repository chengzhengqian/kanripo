(也然封于河汾二水之東方百里正/合在晉州平陽縣不合在鄂未詳)姓姬氏字子于唐¶
叔子爕是為晉侯(爕先牒反括地志云故唐城在并州/晉陽縣北二里城記云堯築也國都)¶
(城記云唐叔虞之子爕父徙居晉水傍今并理故唐城/唐者即爕父初徙之處其城南半入州城中削為坊城)¶
(墻北半見在毛詩譜云叔虞子爕/父以堯墟南有晉水改曰晉侯)晉侯子寜族是為武¶
侯武侯之子服人是為成侯成侯子福是為厲侯厲侯¶
子宜臼是為靖侯靖侯已來年紀可推自唐叔至靖侯¶
五世無其年數靖侯十七年周厲王迷惑暴虐國人作¶
亂厲王出奔于彘大臣行政故曰共和(厲王奔彘周召/和其百姓行政)¶