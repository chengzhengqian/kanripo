非雷音在地而下及地其所往者兵發其下¶
天狗状如大奔星有聲其下止地類狗所墮及炎火望¶
之如火光炎炎衝天其下圜如數頃田處上兑者則有¶
黄色千里破軍殺將¶
格澤星者如炎火之状黄白起地而上下大上兑其見¶
也不種而穫不有土功必有大害¶
蚩尤之旗類彗而後曲象旗見則王者征伐四方¶
旬始出於北斗旁状如雄雞其怒青黑象伏鼈¶