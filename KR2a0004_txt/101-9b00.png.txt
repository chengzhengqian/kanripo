誅錯為名其意非在錯也且臣恐天下之士噤口不敢¶
復言也上曰何哉鄧公曰夫鼂錯患諸侯彊大不可制¶
故請削地以尊京師萬世之利也計畫始行卒受大戮¶
内杜忠臣之口外為諸侯報仇臣竊為陛下不取也於¶
是景帝黙然良乆曰公言善吾亦恨之乃拜鄧公為城¶
陽中尉鄧公成固人也(梁州成固縣也括地志云成固/故城在梁州成固縣東六里漢)¶
(成固/城也)多竒計建元中上招賢良公卿言鄧公時鄧公免¶
起家為九卿一年復謝病免歸其子章以修黄老言顯¶