欲上尊晉景公為王景公讓不敢晉始作六卿韓厥鞏¶
朔趙穿荀騅趙括趙旃皆為卿智罃自楚歸十三年魯¶
成公朝晉晉弗敬魯怒去倍晉晉伐鄭取汜十四年梁¶
山崩問伯宗伯宗以為不足怪也十六年楚將子反怨¶
巫臣滅其族巫臣怒遺子反書曰必令子罷於奔命乃¶
請使呉令其子為呉行人教呉乘車用兵呉晉始通約¶
伐楚十七年誅趙同趙括族滅之韓厥曰趙衰趙盾之¶
功豈可忘乎奈何絶祀乃復令趙庻子武為趙後復與¶