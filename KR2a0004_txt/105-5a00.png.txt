子以吾言為不誠試入診太子嘗聞其耳鳴而鼻張(音/張)¶
循其兩股以至於隂當尚温也中庶子聞扁鵲言目眩¶
然而不瞚舌撟然而不下乃以扁鵲言入報虢君虢君¶
聞之大驚出見扁鵲於中闕曰竊聞髙義之日乆矣然¶
未嘗得拜謁於前也先生過小國幸而舉之偏國寡臣¶
幸甚有先生則活無先生則棄捐填溝壑長終而不得¶
反言未卒因嘘唏服臆䰟精泄横流涕長澘忽忽承䀹¶
悲不能自止容貌變更扁鵲曰若太子病所謂尸蹷者¶