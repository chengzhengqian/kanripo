漢兵單于遂獨身與壯騎數百潰漢圍西北遁走漢兵¶
夜追不得行斬捕匈奴首虜萬九千級北至闐顔山趙¶
信城而還單于之遁走其兵往往與漢兵相亂而隨單¶
于單于乆不與其大衆相得其右谷蠡王以為單于死乃自¶
立為單于眞單于復得其衆而右谷蠡王乃去其單于¶
號復為右谷蠡王漢驃騎將軍之出代二千餘里與左¶
賢王接戰漢兵得胡首虜凡七萬餘級左賢王將皆遁¶
走驃騎封扵狼居胥山禪姑衍臨翰海而還(按翰海自/一大海名)¶