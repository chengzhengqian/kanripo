不耳且盜嫂受金又何足疑乎漢王召讓平曰先生事¶
魏不中遂事楚而去今又從吾游信者固多心乎平曰¶
臣事魏王魏王不能用臣説故去事項王項王不能信¶
人其所任愛非諸項即妻之昆弟雖有竒士不能用平¶
乃去楚聞漢王之能用人故歸大王臣躶身來不受金¶
無以為資誠臣計畫有可采者顧大王用之使無可用¶
者金具在請封輸官得請骸骨漢王乃謝厚賜拜為䕶¶
軍中尉盡䕶諸將諸將乃不敢復言其後楚急攻絶漢¶