山居千章之材安邑千樹棗燕秦千樹栗蜀漢江陵千¶
樹橘淮北常山已南河濟之間千樹萩陳夏千畝漆齊¶
魯千畝桑麻渭川千畝竹及名國萬家之城帯郭千畝¶
畒鍾之田若千畒卮茜千畦薑韭此其人皆與千户侯¶
等然是富給之資也不窺市井不行異邑坐而待收身¶
有處士之義而取給焉若至家貧親老妻子軟弱嵗時¶
無以祭祀進醵飲食被服不足以自通如此不慙耻則¶
無所比矣是以無財作力少有鬬智(言少有錢財則/鬬智巧而求勝)¶