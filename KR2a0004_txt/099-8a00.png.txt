成諸侯羣臣皆朝十月儀先平明謁者治禮引以次入¶
殿門廷中陳車騎歩卒衛宫設兵張旗志傳言趨殿下¶
郎中俠陛陛數百人功臣列侯諸將軍軍吏以次陳西¶
方東鄉文官丞相以下陳東方西鄉大行設九賔臚句¶
傳於是皇帝輦出房百官執職傳警引諸侯王以下至¶
史六百石以次奉賀自諸侯王以下莫不振恐肅敬至¶
禮畢復置法酒諸侍坐殿上皆伏抑首以尊卑次起上¶
夀觴九行謁者言罷酒御吏執法舉不如儀者輒引去¶