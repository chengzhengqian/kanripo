將軍荀彘出遼東討右渠右渠發兵距險左將軍卒正¶
多率遼東兵先縱敗散多還走坐法斬樓船將軍將齊¶
兵七千人先至王險右渠城守窺知樓船軍少即出城¶
擊樓船樓船軍敗散走將軍楊僕失其衆遁山中十餘日¶
稍求收散卒復聚左將軍擊朝鮮浿水西軍未能破自¶
前天子為兩將未有利乃使衛山因兵威往諭右渠右¶
渠見使者頓首謝願降恐兩將詐殺臣今見信節請服¶
降遣太子入謝獻馬五千匹及饋軍糧人衆萬餘持兵¶