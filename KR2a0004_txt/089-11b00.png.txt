其指出血曰君何言之誤且先人亡國頼髙祖得復國¶
徳流子孫秋豪皆髙祖力也願君無復出口貫髙趙午¶
等十餘人皆相謂曰乃吾等非也吾王長者不倍徳且¶
吾等義不辱今怨髙祖辱我王故欲殺之何乃洿王為¶
乎今事成歸王事敗獨身坐耳漢八年上從東垣還過¶
趙貫髙等乃壁人柏人(柏人故城在刑州栢人縣西/北十二里即髙祖宿處也)要¶
之置上過欲宿心動問曰縣名為何曰柏人柏人者迫¶
於人也不宿而去漢九年貫髙怨家知其謀乃上變告¶