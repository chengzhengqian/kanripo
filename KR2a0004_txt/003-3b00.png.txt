不和曰是日何時喪予與女皆亡夏徳若兹今朕必往¶
爾尚及予一人致天之罰予其大理女女毋不信朕不¶
食言女不從誓言予則帑僇女無有攸赦以告令師作¶
湯誓於是湯曰吾甚武號曰武王桀敗於有娀之虚桀¶
犇於鳴條(括地志云髙涯原在蒲州安邑縣北三十里/南坂口即古鳴條陌也鳴條戰地在安邑西)¶
夏師敗績湯遂伐三㚇俘厥寶玉(括地志云曹州濟隂/縣即古定陶也東有)¶
(三鬷亭/是也)義伯仲伯作典寶湯既勝夏欲遷其社不可作¶
夏社伊尹報於是諸侯心服湯乃踐天子位平定海内¶