曰太子雖欲還不得矣彼勸太子戰攻欲啜汁者衆(啜/穿)¶
(恱反汁之入反/冀功勲者衆也)太子雖欲還恐不得矣太子因欲還其¶
御曰將出而還與北同太子果與齊人戰敗于馬陵(虞/喜)¶
(志林云馬陵在濮州鄄城縣東北六十里有陵間谷深/峻可以置伏按龐㳙敗即此也徐說馬陵在魏州元城)¶
(縣東南一里龐㳙敗非此地也田完世家云宣王二年/魏伐趙與韓覲共擊魏趙不利戰于南梁韓氏請于齊)¶
(齊使田忌嬰將孫子為師救趙韓已擊魏大破之馬陵/按南梁在汝州又此傳云太子為上將軍過外黄又孫)¶
(臏傳云魏與趙攻韓韓告急齊齊使田忌將而往直走/大梁魏將龐㳙聞之去韓而歸齊軍已過而西矣按孫)¶
(子減竈退軍三日行至馬陵遂殺龐㳙虜魏太子申大/破魏軍營當如虞喜之說從汴州外黄退至濮州東北)¶