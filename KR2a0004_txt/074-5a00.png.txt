荀卿趙人年五十始來遊學於齊騶衍之術迂大而閎辯¶
奭也文具難施淳于髠久與處時有得善言故齊人頌¶
曰談天衍雕龍奭炙轂過髠田駢之屬皆已死齊襄王¶
時而荀卿最為老師齊尚修列大夫之缺而荀卿三為¶
祭酒焉齊人或䜛荀卿荀卿乃適楚而春申君以為蘭陵¶
令(蘭陵縣屬東海郡今/沂州承縣有蘭陵山)春申君死而荀卿廢因家蘭陵¶
李斯嘗為弟子已而相秦荀卿嫉濁世之政亡國亂君¶
相屬不遂大道而營於巫祝信禨祥鄙儒小拘如荘周¶