故事與時並(言聖王所為之事與所當之時並行也若/堯舜揖讓之事與淳和之時並行湯武干)¶
(戈之事與澆薄之時/並行此句明禮也)名與功偕(名謂樂名也偕俱也功/者揖譲干戈之功也聖)¶
(王制樂之名與所建之功俱作也若堯舜/樂名咸池大韶湯武樂名大䕶大武也)故鐘鼓管磬¶
羽籥干戚樂之器也(此陳樂事也鐘鼓之屬是/樂之器有形質故為事也)詘信俯¶
仰級兆舒疾樂之文也(文飾之/事也)簠簋俎豆制度文章禮¶
之器也升降上下周旋裼襲禮之文也故知禮樂之情¶
者能作(既能窮本知末知變又能著誠/去偽所以能述作故謂之聖也)識禮樂之文者¶
能述(謂上文屈伸俯/仰升降上下也)作者之謂聖(堯舜禹湯/之屬是也)述者之謂¶