楚國援也鄰國敵也詩云趯趯毚兎遇犬獲之他人有¶
心余忖度之今王中道而信韓魏之善王也此正吳之¶
信越也臣聞之敵不可假時不可失臣恐韓魏卑辭除¶
患而實欲欺大國也何則王無重世之徳於韓魏而有¶
累世之怨焉夫韓魏父子兄弟接踵而死於秦者將十¶
世矣本國殘社稷壊宗廟毁刳腹絶腸折頸摺頤首身¶
分離暴骸骨於草澤頭顱僵仆相望於境父子老弱係¶
脰束手為羣虜者相及於路鬼神孤傷無所血食人民¶