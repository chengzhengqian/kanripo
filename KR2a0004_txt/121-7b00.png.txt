上也湯武雖聖臣下也夫主有失行臣下不能正言匡¶
過以尊天子反因過而誅之代立踐南面非弑而何也¶
轅固生曰必若所云是髙帝伐秦即天子之位非邪於¶
是景帝曰食肉不食馬肝(論衡云氣熱而毒盛故食馬/肝殺人又盛夏馬行多渇死)¶
(殺氣為/毒也)不為不知味言學者無言湯武受命不為愚遂¶
罷是後學者莫敢明受命放殺者竇太后好老子書召¶
轅固生問老子書固曰此是家人言耳太后怒曰安得¶
司空城旦書乎乃使固入圏刺豕景帝知太后怒而固¶