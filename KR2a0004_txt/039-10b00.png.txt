吾不可負先君言十月里克殺奚齊于䘮次獻公未𦵏¶
也荀息將死之或曰不如立奚齊弟悼子而傅之荀息¶
立悼子而𦵏獻公十一月里克弑悼子于朝荀息死之¶
君子曰詩所謂白珪之玷猶可磨也斯言之玷不可為¶
也其荀息之謂乎不負其言初獻公將伐驪戎卜曰齒¶
牙為禍及破驪戎獲驪姬愛之竟以亂晉里克等已殺¶
奚齊悼子使人迎公子重耳於翟(國語云里克及邳鄭/使屠岸迎夷吾公子)¶
(重耳於翟曰國亂民擾得國/在亂治民在擾子盍入乎)欲立之重耳謝曰負¶