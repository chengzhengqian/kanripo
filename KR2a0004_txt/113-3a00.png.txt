佗自立為帝曽無一介之使報者陸賈至南越王甚恐¶
為書謝稱曰蠻夷大長老夫臣佗前日髙后隔異南越¶
竊疑長沙王讒臣又遥聞髙后盡誅佗宗族掘燒先人¶
冡以故自棄犯長沙邊境且南方卑溼蠻夷中間其東閩越千¶
人衆號稱王其西甌駱祼國亦稱王老臣妄竊帝號聊¶
以自娯豈敢以聞天王哉乃頓首謝願長為藩臣奉貢¶
職於是乃下令國中曰吾聞兩雄不俱立兩賢不並世¶
皇帝賢天子也自今以後去帝制黄屋左纛陸賈還報¶