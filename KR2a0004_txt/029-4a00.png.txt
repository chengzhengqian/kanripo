易漕度可令三月罷而渠下民田萬餘頃又可得以溉¶
田此損漕省卒而益肥闗中之地得穀天子以為然令¶
齊人水工徐伯表悉𤼵卒數萬人穿漕渠三嵗而通通¶
以漕大便利其後漕稍多而渠下之民頗得以溉田矣¶
其後河東守畨係言漕從山東西嵗百餘萬石更砥柱¶
之限敗亡甚多而亦煩費穿渠引汾(括地志云汾水源/出嵐州靜樂縣北)¶
(百三十里管涔山北東南流入并州/即西南流入至絳州蒲州入河也)溉皮氏(括地志云/皮氏故城)¶
(在絳州龍門縣西百三十步/自秦漢魏晋皮氏縣皆治也)汾隂(括地志云汾隂故城/俗名殷湯城在蒲汾)¶