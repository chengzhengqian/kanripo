將章邯從陳别將司馬尼將兵北定楚地屠相至碭(括/地)¶
(志云故相地在徐州符離縣西北/九十里碭在宋州東一百五十里)東陽甯君沛公引兵¶
西與戰蕭西不利還收兵聚留引兵攻碭三日乃取碭¶
因收碭兵得五六千人攻下邑拔之還軍豐聞項梁在¶
薛(今徐州滕縣/故薛城也)從騎百餘往見之項梁益沛公卒五千¶
人五大夫將十人沛公還引兵攻豐從項梁月餘項羽¶
已拔襄城(襄城許/州縣)還項梁盡召别將居薛聞陳王定死¶
因立楚後懷王孫心為楚王治盱台(楚縣/也)項梁號武信¶