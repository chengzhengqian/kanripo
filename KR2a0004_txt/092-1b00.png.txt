絶去信釣於城下(淮隂城北臨淮水昔/信去下郷而釣於此)諸母漂有一母¶
見信飢飯信竟漂數十日信喜謂漂母曰吾必有以重¶
報母母怒曰大丈夫不能自食(音/寺)吾哀王孫而進食豈¶
望報乎淮隂屠中少年有侮信者曰若雖長大好帶刀¶
劒中情怯耳衆辱之曰信能死刺我不能死出我袴下¶
於是信孰視之俛出胯下蒲伏(俛音俯伏/蒲北反)一市人皆笑¶
信以為怯及項梁渡淮信仗劒從之居戲下無所知名¶
項梁敗又屬項羽羽以為郎中數以䇿干項羽羽不用¶