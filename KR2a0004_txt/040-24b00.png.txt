取故秦所分楚商於之地方六百里如是則齊弱矣是¶
北弱齊西徳於秦私商於以為富此一計而三利俱至¶
也懐王大悦乃置相璽於張儀日與置酒宣言吾復得¶
吾商於之地羣臣皆賀而陳軫獨弔懐王曰何故陳軫¶
對曰秦之所為重王者以王之有齊也今地未可得而¶
齊交先絶是楚孤也夫秦又何重孤國哉必輕楚矣且¶
先出地而後絶齊則秦計不為先絶齊而後責地則必¶
見欺於張儀見欺於張儀則王必怨之怨之是西起秦¶