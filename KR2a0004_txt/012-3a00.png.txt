武安侯飲坐中有年九十餘老人少君乃言與其大父¶
游射處老人為兒時從其大父行識其處一坐盡驚少¶
君見上上有故銅器問少君少君曰此器齊桓公十年¶
陳於栢寝(括地志云栢寝臺在青州壬乘縣東北二十/一里韓子云景公與晏子逰於少海登栢寢)¶
(之臺而望其國公曰羙哉堂乎後代孰將有此晏子云近/其田氏乎公曰寡人有國而田氏家柰何對曰奪之則)¶
(賢逺不肖治其煩亂輕其刑罰振窮乏恤孤寡/行恩惠崇節儉雖十田氏其如何當即此也)已而案¶
其刻果齊桓公器一宫盡駭以少君為神數百嵗人也¶
少君言於上曰祠竈則致物致物而丹砂可化為黄金¶