(于芊尹申/亥是也)申亥以二女從死并𦵏之是時楚國雖已立¶
比為王畏靈王復來又不聞靈王死故觀從謂初王比¶
曰不殺棄疾雖得國猶受禍王曰余不忍從曰人将忍¶
王王不聴乃去棄疾歸國人每夜驚曰靈王入矣乙夘¶
夜棄疾使船人從江上走呼曰靈王至矣國人愈驚又¶
使曼成然告初王比及令尹子晳曰王至矣國人将殺¶
君司馬将至矣君蚤自圗無取辱焉衆怒如水火不可¶
救也初王及子晳遂自殺丙辰棄疾即位為王改名熊¶