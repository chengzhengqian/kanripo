可盡誅誅最後者一人令校長斬之皆笑曰何至是請¶
後不敢於是越乃引一人斬之設壇祭乃令徒屬徒屬¶
皆大驚畏越莫敢仰視乃行略地收諸侯散卒得千餘¶
人沛公之從碭业(音唐郎反宋/州碭山縣)撃昌邑彭越助之昌邑¶
未下沛公引兵西彭越亦將其衆居鉅野中收魏散卒¶
項籍入闗王諸侯還歸彭越衆萬餘人毋所屬漢元年¶
秋齊王田榮畔項王漢乃使人賜彭越將軍印使下濟¶
隂以擊楚楚命蕭公角(蕭縣令楚縣/令稱公角名)將兵擊越越大破¶