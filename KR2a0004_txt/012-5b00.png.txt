定以續先王祀而以常山為郡然後五嶽皆在天子之¶
郡其明年齊人少翁(漢武故事云少翁年/二百嵗色如童子)以鬼神方見¶
上上有所幸王夫人(漢書作/李夫人)夫人卒少翁以方術蓋夜¶
致王夫人及竈鬼之貎云天子自惟中望見焉於是乃¶
拜少翁為文成將軍賞賜甚多以客禮禮之文成言曰¶
上即欲與神通宫室被服不象神神物不至乃作畫雲¶
氣車及各以勝日駕車辟惡鬼又作甘泉宫中為臺室¶
畫天地泰一諸神而置祭具以致天神居嵗餘其方益¶