入河南侵擾朔方殺略吏民甚衆其明年春漢以衛青¶
為大將軍將六將軍十餘萬人出朔方髙闕擊胡右賢¶
王以為漢兵不能至飲酒醉漢兵出塞六七百里夜圍¶
右賢王右賢王大驚脫身逃走諸精騎往往隨後去漢¶
得右賢王衆男女萬五千人禆小王十餘人其秋匈奴¶
萬騎入殺代郡都尉朱英略千餘人其明年春漢復遣¶
大將軍衛青將六將軍兵十餘萬騎乃再出定襄數百¶
里擊匈奴得首虜前後凡萬九千餘級而漢亦亡兩將¶