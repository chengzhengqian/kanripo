成徳乃遂涉河南治亳行湯之政然後百姓由寕殷道¶
復興諸侯來朝以其遵成湯之徳也帝盤庚崩弟小辛¶
立是為帝小辛帝小辛立殷復衰百姓思盤庚迺作盤¶
庚三篇帝小辛崩弟小乙立是為帝小乙帝小乙崩子¶
帝武丁立帝武丁即位思復興殷而未得其佐三年不¶
言政事決定於冡宰以觀國風武丁夜夢得聖人名曰¶
説以夢所見視羣臣百吏皆非也於是迺使百　營求¶
之野得説於傅險中(地理志云傅險即傅説版築之處/所隠之處窟名聖人窟在今陜州)¶