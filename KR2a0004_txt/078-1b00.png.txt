當是之時秦已前使白起攻楚取巫黔中之郡㧞鄢郢¶
東至竟陵(竟陵屬江/夏郡也)楚頃襄王東徙治於陳縣(今陳/州也)黄¶
歇見楚懐王之為秦所誘而入朝遂見欺留死於秦頃¶
襄王其子也秦輕之恐壹舉兵而滅楚歇乃上書説秦¶
昭王曰天下莫彊於秦楚今聞大王欲伐楚此猶兩虎¶
相與闘兩虎相與闘而駑犬受其弊不如善楚臣請言¶
其說臣聞物至則反冬夏是也(至極也極則反也冬至/隂之極夏至陽之極)¶
致至則危累棊是也今大國之地徧天下有其二垂(言/極)¶