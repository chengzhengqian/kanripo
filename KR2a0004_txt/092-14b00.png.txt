厚載我以其車衣我以其衣食我以其食吾聞之乗人¶
之車者載人之患衣人之衣者懐人之憂食人之食者¶
死人之事吾豈可以鄉利倍義乎蒯生曰足下自以為¶
善漢王欲建萬世之業臣竊以為誤矣始常山王成安¶
君為布衣時相與為刎頸之交後爭張黶陳澤之事二¶
人相怨常山王背項王奉項嬰頭而竄逃歸於漢王漢¶
王借兵而東下殺成安君泜水之南頭足異處卒為天¶
下笑此二人相與天下至驩也然而卒相禽者何也患¶