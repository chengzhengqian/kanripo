公母夫人因留齊不敢歸魯莊公五年冬伐衛内衛恵¶
公八年齊公子糾來奔九年魯欲内子糾於齊後桓公¶
桓公發兵擊魯魯急殺子糾召忽死齊告魯生致管仲¶
魯人施伯曰(世本云施伯/魯恵公孫)齊欲得管仲非殺之也將用¶
之用之則為魯患不如殺以其屍與之莊公不聼遂囚¶
管仲與齊齊人相管仲十三年魯莊公與曹沬㑹齊桓¶
公於柯曹沬刦齊桓公求魯侵地已盟而釋桓公桓公¶
欲背約管仲諫卒歸魯侵地十五年齊桓公始霸二十¶