也乃爭附之諺曰相馬失之痩相士失之貧其此之謂¶
邪王夫人病甚人主至自往問之曰子當為王欲安所¶
置之對曰願居洛陽人主曰不可洛陽有武庫敖倉當¶
闗口天下咽喉自先帝以來𫝊不為置王然闗東國莫¶
大於齊可以為齊王王夫人以手擊頭呼幸甚王夫人¶
死號曰齊王太后薨昔者齊王使淳于髠獻鵠於楚出¶
邑門道飛其鵠徒掲空籠造詐成辭往見楚王曰齊王¶
使臣来獻鵠過於水上不忍鵠之渇出而飲之去我飛¶