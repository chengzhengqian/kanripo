哉由也夫名不正則言不順言不順則事不成事不成¶
則禮樂不興禮樂不興則刑罰不中刑罰不中則民無¶
所錯手足矣夫君子為之必可名言之必可行君子於¶
其言無所苟而已矣其明年冉有為季氏將師與齊戰¶
於郎克之(括地志云郎亭在徐/州滕縣西五十三里)季康子曰子之於軍旅¶
學之乎性之乎冉有曰學之於孔子季康子曰孔子何¶
如人哉對曰用之有名播之百姓質諸鬼神而無憾求¶
之至於此道雖累千社夫子不利也康子曰我欲召之¶