不快意身所殺甚衆以軀借交報仇藏命作姦剽攻不¶
休及鑄錢掘冢固不可勝數適有天幸窘急常得脱若¶
遇赦及解年長更折節為儉以徳報怨厚施而薄望然¶
其自喜為俠益甚既已振人之命不矜其功其隂賊著¶
於心卒發於睚眦如故云而少年慕其行亦輙為報仇¶
不使知也解姊子負解之勢與人飲使之嚼非其任疆¶
必灌之人怒拔刀刺殺解姊子亡去解姊怒曰以翁伯¶
之義人殺吾子賊不得棄其尸於道弗塟欲以辱解解¶