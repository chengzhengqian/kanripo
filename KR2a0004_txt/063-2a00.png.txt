士(介甲也胄/兠鍪也)今者所飬非所用所用非所飬悲亷直不¶
容於邪枉之臣觀往者得失之變(韓非見王安不用忠/良令國消弱故觀往)¶
(古有國之君則得失之/變異而作韓子二十卷)故作孤憤五蠧内外儲説林説¶
難十餘萬言然韓非知説之難為説難書甚具終死於¶
秦不能自脫說難曰凢說之難非吾知之有以説之難¶
也(凢説難識情理不當人主之心恐犯逆鱗説/之難知故言非吾知之有以説之乃為難)又非吾¶
辯之難能明吾意之難也(能分明吾意以説之亦/又未為難也尚非甚難)又非¶
吾敢横失能盡之難也(横擴孟反又非吾敢有横失詞/理能盡説己之情此難是難尚)¶