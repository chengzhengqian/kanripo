(衛人因葬釐侯旁諡曰恭伯而立和為衛侯是為武公/按此文共伯不得立而和立為武公武公之立在恭伯)¶
(卒後年嵗又不相當年表亦/同明紀年及魯連子非也)共和十四年厲王死于彘¶
太子静長于召公家二相乃共立之為王是為宣王宣¶
王即位二相輔之脩政法文武成康之遺風諸侯復宗¶
周十二年魯武公來朝宣王不脩籍于千畝(應劭云古/者天子耕)¶
(籍田千畆為天下先瓚曰籍蹈/籍也按宣王不脩親耕之禮也)虢文公諫曰(括地志云/虢故城在)¶
(岐州陳倉縣東西又云千/畆原在晉州岳陽縣北)不可王弗聽三十九年戰于¶
千畆王師敗績于姜氏之戎宣王既亡南國之師乃料¶