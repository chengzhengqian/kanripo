簡王十三年晉殺其君厲公迎子周於周立為悼公十¶
四年簡王崩子靈王泄心立靈王二十四年齊崔杼弑¶
其君莊公二十七年靈王崩子景王貴立景王十八年¶
后太子聖而早卒二十年景王愛子朝欲立之(左傳云/子朝用)¶
(成周之寶珪沈於河津人得諸河上杜預云禱/河求福也珪自水出也按河神不敢受故也)㑹崩子¶
丐之黨與争立國人立長子猛為王子朝攻殺猛猛為¶
悼王晉人攻子朝而立丐是為敬王敬王元年晉人入¶
敬王子朝自立敬王不得入居澤四年晉率諸侯入敬¶