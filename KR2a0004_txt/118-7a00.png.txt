衡山王王江北淮南王如故¶
淮南王安為人好讀書鼓琴不喜弋獵狗馬馳騁亦欲¶
以行隂徳拊循百姓流譽天下時時怨望厲王死時欲¶
畔逆未有因也及建元二年淮南王入朝素善武安侯¶
武安侯時為太尉乃逆王霸上與王語曰方今上無太¶
子大王親髙皇帝孫(漢書云武帝以/安屬為諸侯)行仁義天下莫不¶
聞即宫車一日晏駕非大王當誰立者淮南王大喜厚¶
遺武安侯金財物隂結賔客拊循百姓為畔逆事建元¶