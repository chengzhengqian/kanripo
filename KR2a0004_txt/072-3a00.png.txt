賈說穰侯曰臣聞魏之長吏謂魏王曰昔梁惠王伐趙¶
戰勝三梁拔邯鄲趙氏不割而邯鄲復歸齊人攻衛拔¶
故國殺子良衛人不割而故地復反衛趙之所以國全¶
兵勁而地不并扵諸侯者以其能忍難而重出地也宋¶
中山數伐割地而國隨以亡臣以為衛趙可法而宋中¶
山可為戒也秦貪戾之國也而母親蠶食魏氏又盡晉¶
國戰勝暴子割八縣地未畢入兵復出矣夫秦何猒之¶
有哉今又走芒夘入北宅此非敢攻梁也且劫王以求¶