南宫括字子容問孔子曰羿善射奡盪舟(羿音詣盪/大浪反)俱¶
不得其死然禹稷躬稼而有天下孔子弗答容出孔子¶
曰君子哉若人上徳哉若人國有道不廢國無道免於¶
刑戮三復白珪之玷以其兄之子妻之¶
公晢哀字季次孔子曰天下無行多為家臣仕於都唯¶
季次未嘗仕¶
曾蒧字晢侍孔子孔子曰言爾志蒧曰春服既成冠者¶
五六人童子六七人浴乎沂風乎舞雩詠而歸孔子喟¶