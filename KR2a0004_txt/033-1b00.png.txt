周公把大鉞召公把小鉞以夾武王釁社告紂之罪于¶
天及殷民釋箕子之囚封紂子武庚禄父使管叔蔡叔¶
傅之以續殷祀徧封功臣同姓戚者封周公旦於少昊¶
之虚曲阜(括地志云兖州曲阜縣外/城即魯公伯禽所築也)是為魯公周公不¶
就封留佐武王武王克殷二年天下未集武王有疾不¶
豫羣臣懼太公召公乃繆卜周公曰未可以戚我先王¶
周公於是乃自以為質設三壇周公北面立戴璧秉圭¶
告於大王王季文王史䇿祝曰惟爾元孫王發勤勞阻¶