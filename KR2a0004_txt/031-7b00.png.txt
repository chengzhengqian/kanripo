子胥子胥退而耕於野以待專諸之事十二年冬楚平¶
王卒十三年春呉欲因楚喪而伐之使公子蓋餘燭庸¶
以兵圍楚之六灊使季札於晉以觀諸侯之變楚發兵¶
絶呉兵後呉兵不得還於是呉公子光曰此時不可失¶
也告專諸曰不索何獲我真王嗣當立吾欲求之季子雖¶
至不吾廢也專諸曰王僚可殺也母老子弱而兩公子¶
將兵攻楚楚絶其路方今呉外困於楚而内空無骨鯁¶
之臣是無奈我何光曰我身子之身也四月丙子光伏¶