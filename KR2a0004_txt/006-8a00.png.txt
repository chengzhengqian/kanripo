十七年内史騰攻韓得韓王安盡納其地(韓王安之九/年秦盡滅之)¶
以其地為郡命曰頴川地動華陽太后卒民大饑¶
十八年大興兵攻趙王翦將上地(上都上縣今/綏州等是也)下井陘¶
端和將河内羌瘣伐趙端和圍邯鄲城¶
十九年王翦羌瘣(胡罪/反)盡定取趙地東陽得趙王(趙幽/繆王)¶
(遷八年秦取趙地至平陽平陽/在貝州歴亭縣界遷王於房陵)引兵欲攻燕屯中山秦¶
王之邯鄲諸嘗與王生趙時母家有仇怨皆阬之秦王¶
還從太原上郡歸始皇帝母太后崩趙公子嘉率其宗¶