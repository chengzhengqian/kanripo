列國之君是以齊富彊至於威宣也故曰倉廩實而知¶
禮節衣食足而知榮辱禮生於有而廢於無故君子冨¶
好仁其徳小人富以適其力淵深而魚生之山深而獸¶
往之人富而仁義附焉冨者得勢益彰失勢則客無所¶
之以而不樂夷狄益甚諺曰千金之子不死於市此非¶
空言也故曰天下熈熈皆為利来天下壤壤皆為利往¶
夫千乗之王萬家之侯百室之君尚猶患貧而况匹夫¶
編户之民乎¶