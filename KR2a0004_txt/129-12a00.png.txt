(草/也)果陏嬴蛤(隋今為揺者同上古少字也嬴力和反果/揺猶摇疊包裏也今楚越之俗尚有裹揺)¶
(之語楚越水鄉足螺魚鱉民多採捕積聚揺疊包裹煮而/食之班固不曉裹揺之方言修太史公書述地云乃故)¶
(云果苽嬴蛤非太史/公意班氏失之也)不待賈而足(賈音古言楚越地勢/饒食不用他賈而自)¶
(足無饑/饉之患)地勢饒食無飢饉之患以故呰窳(按食螺蛤等/物故多羸弱)¶
(而足病也淮南子云古者民/食嬴蛛之肉多疹毒之患也)偷生無積聚(言江淮以南/有水族民多)¶
(食物朝夕取紿以偷生而/已不為積聚乃多貧也)而多貧是故江淮以南無凍¶
餓之人亦無千金之家沂泗水以北宜五穀桑麻六畜¶
地小人衆數被水旱之害民好畜藏故秦夏梁魯好農¶