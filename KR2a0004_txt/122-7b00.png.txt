治淮南衡山江都反獄皆窮根本嚴助及伍被上欲釋¶
之湯爭曰伍被本畫反謀而助親幸出入禁闥爪牙臣¶
乃交私諸侯如此弗誅後不可治於是上可論之其治¶
獄所排大臣自為功多此類於是湯益尊任遷為御史¶
大夫㑹渾邪等降漢大興兵伐匃奴山東水旱貧民流¶
徙皆仰給縣官縣官空虚於是丞上指請造白金及五¶
銖錢籠天下鹽鐵排富商大賈出告緡令(緡音岷錢貰/也武帝伐四)¶
(夷國用不足故税民田宅船乘畜産奴婢等皆平作錢/數每千錢一算出一等賈人倍之若隐不税有告之半)¶