王即位三十年真公卒弟敖立是為武公武公九年春¶
武公與長子括少子戲(許義反又音/許宜反後同)西朝周宣王宣王¶
愛戲欲立戲為魯太子周之樊仲山父諌宣王曰廢長¶
立少不順不順必犯王命犯王命必誅之故出令不可¶
不順也令之不行政之不立行而不順民將弃上夫下¶
事上少事長所以為順今天子建諸侯立其少是教民¶
逆也若魯從之諸侯效之王命將有所壅若弗從而誅¶
之是自誅王命也誅之亦失不誅亦失王其圖之宣王¶