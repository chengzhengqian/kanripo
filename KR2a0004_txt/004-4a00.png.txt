(量百世以不仁得之以仁守之其量十世以/不仁得之不仁守之不及其世此葢聖瑞)古公曰我¶
世當有興者其在昌乎長子太伯虞仲知古公欲立季¶
歴以傳昌乃二人亡如荆蠻(太伯奔呉所居城在蘇州/北五十里常州無錫縣界)¶
(梅里村其城及冡見在而云亡荆蠻者楚滅越其地屬/楚秦滅楚其地屬秦秦諱楚改曰荆故通號吳越之地)¶
(為荆及北人書史/加云蠻勢之然也)文身斷髮以讓季歴古公卒季歴立¶
是為公季公季修古公遺道篤於行義諸侯順之公季¶
卒子昌立是為西伯西伯曰文王(帝王世紀云文王龍/顔虎眉身長十尺有)¶
(四乳雒書靈聽云蒼帝姬昌日角/鳥鼻髙長八尺二寸聖智慈理也)遵后稷公劉之業則¶