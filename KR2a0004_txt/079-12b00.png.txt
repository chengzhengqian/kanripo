賈不敢復讀天下之書復與天下之事賈有湯鑊之罪¶
請自屏於胡貉之地唯君死生之范雎曰汝罪有㡬曰¶
擢賈之髪以續賈之罪尚未足范雎曰汝罪有三耳昔¶
者楚昭王時而申包胥為楚郤吳軍楚王封之以荆五¶
千戸申包辭不受為丘墓之寄於荆也今雎之先人丘¶
墓亦在魏公前以雎為有外心於齊而惡雎於魏齊公¶
之罪一也當魏齊辱我於厠中公不止罪二也更醉而¶
溺我公其何忍乎罪三矣然公之所以得無死者以綈¶