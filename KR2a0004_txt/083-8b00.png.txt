反顧議不還踵刎頸而死則亦名不免為敗軍禽将矣¶
曹子棄三北之耻而退與魯君計桓公朝天下㑹諸侯¶
曹子以一劍之任枝桓公之心於壇坫之上顔色不變¶
辭氣不悖三戰之所亡一朝而復之天下震動諸侯驚¶
駭威加呉越若此二士者非不能成小亷而行小節也¶
以為殺身亡軀絶世滅後功名不立非智也故去感忿¶
之怨立終身之名棄忿悁之節(忿敷粉反/悁於縁反)定累世之功¶
是以業與三王争流而名與天壤相弊也願公擇一而行¶