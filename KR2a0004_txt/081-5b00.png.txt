之右(秦漢以前/用右為上)亷頗曰我為趙将有攻城野戰之大功而¶
藺相如徒以口舌為勞而位居我上且相如素賤人吾¶
羞不忍為之下宣言曰我見相如必辱之相如聞不肯¶
與會相如每朝時常稱病不欲與亷頗争列已而相如¶
出望見亷頗相如引車避匿於是舎人相與諫曰臣所¶
以去親戚而事君者徒慕君之髙義也今君與亷頗同¶
列亷君宣惡言而君畏匿之恐懼殊甚且庸人尚羞之¶
況於将相乎臣等不肖請辭去藺相如固止之曰公之¶