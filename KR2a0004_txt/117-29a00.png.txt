上厲貫列缺之倒景兮渉豐隆之滂沛(張云豐崇雲師/也淮南子云季)¶
(春三月豐崇乃出以將雨/接豐崇將雲雨故云滂沛)馳游道而脩降兮(游游車也/道道車也)¶
(脩長也/降下也)騖遺霧而逺逝迫區中之隘陜兮舒節出乎北¶
垠遺屯騎於𤣥闕兮軼先驅於寒門下峥嶸而無地兮¶
上寥廓而無天視眩眠而無見兮聴惝恍而無聞乗虚¶
無而上假兮超無友而獨存相如既奏大人之頌天子¶
大説飄飄有凌雲之氣似游天地之間意相如既病免¶
家居茂陵天子曰司馬相如病甚可徃從悉取其書若¶