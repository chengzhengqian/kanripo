為上客平原君既返趙楚使春申君將兵赴救趙魏信¶
陵君亦矯奪晉鄙軍往救趙皆未至秦急圍邯鄲邯鄲¶
急且降平原君甚患之邯鄲𫝊舍吏子李同(名談太史/公諱改也)¶
說平原君曰君不憂趙亡邪平原君曰趙亡則勝為虜¶
何為不憂乎李同曰邯鄲之民炊骨昜子而食可謂急¶
矣而君之後宫㠯百數婢妾被綺縠餘梁肉而民褐衣¶
不完糟糠不厭民困兵盡或剡木為矛矢而君器物鍾¶
磬自若使秦破趙君安得有此使趙得全君何患無有¶