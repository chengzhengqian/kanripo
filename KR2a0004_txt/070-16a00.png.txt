為是欲反齊國而自令車裂於市夫天下之不可一亦¶
明矣今楚與秦為昆弟之國而韓梁稱為東藩之臣齊¶
獻魚鹽之地此斷趙之右臂也夫斷右臂而與人鬬失¶
其黨而孤居求欲毋危豈可得乎今秦發三將軍其一¶
軍塞午道告齊使興師渡清河軍於邯鄲之東一軍軍¶
成臯驅韓梁軍於河外(河外謂鄭滑/州北臨河)一軍軍於澠池約¶
四國為一以攻趙趙服必四分其地是故不敢匿意𨼆¶
情先以聞於左右臣竊為大王計莫如與秦王遇於澠¶