爭上書言外國竒怪利害求使天子為其絶逺非人所¶
樂往聴其言予節募吏民毋問所從来為具備人衆遣¶
之以廣其道来還不能毋侵盗幣物及使失指天子為¶
其習之輒覆案致重罪以激怒令贖復求使使端無窮¶
而輕犯法其吏卒亦輒復盛推外國所有言大者予節¶
言小者為副故妄言無行之徒皆爭效之其使皆貧人¶
子私縣官齎物欲賤市以私其利外國外國亦厭漢使¶
人人有言輕重度漢兵逺不能至而禁其食物以苦漢¶