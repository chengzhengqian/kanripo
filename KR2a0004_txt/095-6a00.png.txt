陳平載絳侯代將而即軍中斬噲陳平畏吕后執噲詣¶
長安至則髙祖已崩吕后釋噲使復爵邑孝恵六年樊¶
噲卒諡為武侯子伉代侯而伉母吕須亦為臨光侯髙¶
后時用事専權大臣盡畏之伉代侯九嵗髙后崩大臣¶
誅諸吕吕須婘屬因誅伉舞陽侯中絶數月孝文帝既¶
立乃復封噲他庶子市人為舞陽侯復故爵邑市人立¶
二十九嵗卒諡為荒侯子他廣代侯六嵗侯家舍人得¶
罪他廣怨之乃上書曰荒侯市人病不能為人(言不能/行人道)¶