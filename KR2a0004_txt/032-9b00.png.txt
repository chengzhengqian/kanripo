蔡亦怒嫁其女桓公聞而怒興師往伐三十年春齊桓¶
公率諸侯伐蔡蔡潰遂伐楚楚成王興師問曰何故涉¶
吾地管仲對曰昔召康公命我先君太公曰五侯九伯¶
若實征之以夾輔周室賜我先君履東至海西至河南¶
至穆陵北至無棣楚貢包茅不入王祭不具是以來責¶
昭王南征不復是以來問楚王曰貢之不入有之寡人¶
罪也敢不共乎昭王之出不復君其問之水濱齊師進¶
次于陘夏楚王使屈完將兵扞齊齊師退次召陵桓公¶