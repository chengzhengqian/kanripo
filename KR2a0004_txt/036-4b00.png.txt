侯徴舒故陳大夫也夏姬御叔之妻舒之母也成公九¶
年冬楚莊王為夏徴舒殺靈公卒諸侯伐陳謂陳曰無¶
驚吾誅徴舒而已已誅徴舒因縣陳而有之羣臣畢賀¶
申叔時使於齊來還獨不賀莊王問其故對曰鄙語有¶
之牽牛徑人田田主奪之牛徑則有罪矣奪之牛不亦¶
甚乎今王以徴舒為賊弑君故徴兵諸侯以義伐之已¶
而取之以利其地則後何以令於天下是以不賀莊王¶
曰善乃迎陳靈公太子午於晉而立之復君陳如故是¶