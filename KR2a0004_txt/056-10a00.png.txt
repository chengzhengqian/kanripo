免相孝文帝立以為太尉勃親以兵誅吕氏功多陳平¶
欲讓勃尊位乃病謝孝文帝初立怪平病問之平曰髙¶
祖時勃功不如臣平及誅諸吕臣功亦不如勃願以右¶
丞相讓勃於是孝文帝乃以絳侯勃為右丞相位次第¶
一平徙為左丞相位次第二賜平金千斤益封三千户¶
居頃之孝文皇帝既益明習國家事朝而問右丞相勃¶
曰天下一嵗決獄幾何勃謝曰不知問天下一嵗錢穀¶
出入幾何勃又謝不知汗出沾背愧不能對於是上亦¶