(縣改曰/臨濟)南救雍邱擊李由軍破之殺李由虜秦侯一人¶
秦將章邯破殺項梁也沛公與項羽引而東楚懐王以¶
沛公為碭郡長將碭郡兵於是乃封參為執帛號曰建¶
成君遷為戚公(即爰戚縣也/是時屬沛郡)屬碭郡其後從攻東郡尉¶
軍破之成武南擊王離軍成陽南(成陽故城濮州雷澤/縣是史記云武王封)¶
(弟季載於成其後遷於/成之陽故曰成陽也)復攻之杠里大破之追北西至¶
開封擊趙賁軍破之圍趙賁開封城中西擊秦將楊熊¶
軍於曲遇(曲&KR0588;羽反遇牛恭反司馬彪郡國志/云中牟有曲遇聚按中牟鄭州縣也)破之虜¶