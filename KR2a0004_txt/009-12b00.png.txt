朱虚侯謂曰急入宫衛帝朱虚侯請卒太尉予卒千餘¶
人入未央宫門遂見産廷中日餔時遂擊産産走天風¶
大起以故其從官亂莫敢鬬逐産殺之郎中府吏厠中¶
朱虚侯已殺産帝命謁者持節勞朱虚侯朱虚侯欲奪¶
節信謁者不肯朱虚侯則從與載因節信馳走斬長樂¶
衛尉吕更始還馳入北軍報太尉太尉起拜賀朱虚侯¶
曰所患獨吕産今已誅天下定矣遂遣人分部悉捕諸¶
吕男女無少長皆斬之辛酉捕斬吕祿而笞殺吕嬃使¶