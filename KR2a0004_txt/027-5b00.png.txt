(衡太尾/之庭也)衡太㣲三光之廷匡衞十二星藩臣(太微宫垣/十星在翼)¶
(軫地天子之宫庭五帝之坐十二諸侯之府也其外藩/九卿也南藩中二星間於端門次東第一星為左執法)¶
(廷尉之象第二星為上相第三星為次相第四星為次/将第五星為上将端門西第一星為右執法御史大夫)¶
(之象也第二星為上將第三星為次将第四星為次相/第五星為上相其東垣北左執法上相两星間名曰左)¶
(掖門上相两星間名曰東華門上相次相上将次将間/名曰太陽門其西垣右執法上将間名曰右掖門上将)¶
(間名曰西華門次将次相間名曰中華門次相两星間/名曰太隂門各依其名是其職也占與紫宫垣同也)¶
西将東相南四星執法中端門門左右掖門門内六星¶
諸侯(内五諸侯五星列在帝庭其星並欲光明潤澤若/枯慘則各於其處受其災變大至誅戮小至流亾)¶