因攻其軍盡破之以歸秦魏恵王兵數破於齊秦國内¶
空日以削恐乃使使割河西之地獻於秦以和而魏遂¶
去安邑徙都大梁(從蒲州安邑徙/汴州浚儀也)梁恵王曰寡人恨不¶
用公叔座之言也衞鞅既破魏還秦封之於商(於商在/鄧州内)¶
(鄉縣東七里古於邑也商洛縣在商州東八十/九里本商邑周之啇國按十五邑近此三邑)十五邑¶
號為商君商君相秦十年宗室貴戚多怨朢者趙良¶
見商君商君曰鞅之得見也從孟蘭臯今鞅請得交可¶
乎趙良曰僕弗敢願也孔丘有言曰推賢而戴者進聚¶