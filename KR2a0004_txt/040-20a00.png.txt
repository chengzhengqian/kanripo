卜而河為祟大夫請禱河昭王曰自吾先王受封望不過¶
江漢(按江荆州南大江也漢江也二/水楚境内也河黄河非楚境也)而河非所獲罪也¶
止不許孔子在陳聞是言曰楚昭王通大道矣其不失¶
國宜哉昭王病甚乃召諸公子大夫曰孤不佞再辱楚¶
國之師今乃得以天夀終孤之幸也譲其弟公子申為¶
王不可又讓次弟公子結亦不可乃又讓次弟公子閭¶
五讓乃後許為王将戦庚寅昭王卒於軍中子閭曰王¶
病甚舍其子讓羣臣臣所以許王以廣王意也今君王¶