未嘗有戰鬬功高帝曰運籌策帷帳中决勝千里外子¶
房功也自擇齊三萬户良曰始臣起下邳與上㑹留此¶
天以臣授陛下陛下用臣計幸而時中臣願封留足¶
矣不敢當三萬戸乃封張良為留侯與蕭何等俱封六¶
年上已封大功臣二十餘人其餘日夜爭功不決未得¶
行封上在雒陽南宫從復道望見諸將往往相與坐沙¶
中語上曰此何語留侯曰陛下不知乎此謀反耳上曰¶
天下屬安定何故反乎留侯曰陛下起布衣以此屬取¶