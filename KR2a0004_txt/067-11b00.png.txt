哭之失明¶
顓孫師陳人字子張少孔子四十八嵗子張問干禄孔¶
子曰多聞闕疑慎言其餘則寡尤多見闕殆慎行其餘¶
則寡悔言寡尤行寡悔禄在其中矣他日從在陳蔡間¶
困問行孔子曰言忠信行篤敬雖蠻貊之國行也言不¶
忠信行不篤敬雖州里行乎哉立則見其參於前也在¶
輿則見其倚於衡夫然後行子張書諸紳子張問士何¶
如斯可謂之達矣孔子曰何哉爾所謂達者子張對曰¶