擊之檇李越使死士挑戰(挑音田/鳥反)三行造呉師呼自剄¶
(行故郎反造千到反/呼火故反剄堅鼎反)呉師觀之越因伐呉敗之姑蘇傷¶
呉王闔廬指軍却七里呉王病傷而死闔廬使立太子¶
夫差謂曰爾而忘句踐殺汝父乎對曰不敢三年乃報¶
越王夫差元年以大夫伯嚭為太宰習戰射常以報越¶
為志二年呉王悉精兵以伐越敗之夫椒報姑蘇也越¶
王句踐乃以甲兵五千人棲於㑹稽使大夫種因呉太¶
宰嚭而行成(國語云越飾美女八人納太/宰嚭曰子苟然放越之罪)請委國為臣¶