亡益多於今獨有士禮髙堂生能言之而魯徐生善為¶
容孝文帝時徐生以容為禮官大夫𫝊子至孫徐延徐¶
襄襄其天姿善為容不能通禮經延頗能未善也襄以¶
容為漢禮官大夫至廣陵内史延及徐氏弟子公户滿¶
意桓生單次皆常為漢禮官大夫而瑕丘蕭奮以禮為¶
淮陽太守是後能言禮為容者由徐氏焉自魯商瞿受¶
易孔子孔子卒商瞿𫝊易六世至齊人田何字子莊而¶
漢興田何𫝊東武人王同子仲子仲𫝊菑川人楊何何¶