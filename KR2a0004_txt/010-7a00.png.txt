太子母為皇后皇后姓竇氏上為立后故賜天下鰥寡¶
孤獨窮困及年八十已上孤兒九嵗已下布帛米肉各¶
有數上從代來初即位施徳惠天下填撫諸侯四夷皆¶
洽驩乃循從代來功臣上曰方大臣之誅諸吕迎朕朕¶
狐疑皆止朕唯中尉宋昌勸朕朕以得保奉宗廟已尊¶
昌為衛將軍其封昌為壯武侯(括地志云壮武故城在/萊州即墨縣西六十里)¶
(古萊夷國有漢/壯武縣故城)諸從朕六人官皆至九卿(漢置九卿一/曰太常二曰)¶
(光禄三曰衞尉四曰太僕五曰廷尉六曰大鴻臚/七曰宗正八曰大司農九曰少府是為九卿也)上曰¶