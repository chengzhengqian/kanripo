趙氏觀津且與趙觀津益趙以兵伐齊齊襄王懼使蘇¶
代為齊隂遺穰侯書曰臣聞往來者言曰秦將益趙甲¶
四萬以伐齊臣竊必之(臣蘇代也必知秦與/趙甲四萬以伐齊)弊邑之王¶
曰(謂齊/王也)秦王明而熟於計穰侯智而習於事必不益趙¶
甲四萬以伐齊是何也夫三晉之相與也秦之深讎也¶
百相背也百相欺也不為不信不為無行今破齊以肥¶
趙趙秦之深讎不利於秦此一也秦之謀者必曰破齊¶
弊晉楚(今晉楚伐齊晉楚/之國亦弊敗)而後制晉楚之勝夫齊罷國¶