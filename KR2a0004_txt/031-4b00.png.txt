至矣哉直而不倨曲而不詘近而不偪逺而不攜遷而¶
不淫復而不厭哀而不愁樂而不荒用而不匱廣而不¶
宣施而不費取而不貪處而不底行而不流五聲和八¶
風平節有度守有序盛徳之所同也見舞象箾南籥者¶
曰美哉猶有憾見舞大武曰美哉周之盛也其若此乎¶
見舞韶䕶者曰聖人之𢎞也猶有慚徳聖人之難也見¶
舞大夏曰美哉勤而不徳非禹其誰能及之見舞招箾¶
曰徳至矣哉大矣如天之無不燾也如地之無不載也¶