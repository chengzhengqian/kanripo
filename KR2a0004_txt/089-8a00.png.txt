李良走歸章邯章邯引兵至邯鄲皆徙其民河内夷其¶
城郭張耳與趙王歇走入鉅鹿城王離圍之陳餘北收¶
常山兵得數萬人軍鉅鹿北章邯軍鉅鹿南棘原築甬¶
道屬河餉王離王離兵食多急攻鉅鹿鉅鹿城中食盡兵少¶
張耳數使人召前陳餘陳餘自度兵少不敵秦不敢前¶
數月張耳大怒怨陳餘使張黶陳澤(音/釋)往讓陳餘曰始¶
吾與公為刎頸交今王與耳旦暮且死而公擁兵數萬¶
不肯相救安在其相為死茍必信胡不赴秦軍俱死且¶