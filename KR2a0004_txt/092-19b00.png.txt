並起英俊烏集秦失其鹿天下共逐之於是髙材疾足¶
者先得焉跖之狗吠堯堯非不仁狗固吠非其主當是時¶
臣唯獨知韓信非知陛下也且天下銳精持鋒欲為陛¶
下所為者甚衆顧力不能耳又可盡亨之邪髙帝曰置¶
之乃釋通之罪¶
太史公曰吾如淮隂淮隂人為余言韓信雖為布衣時¶
其志與衆異其母死貧無以葬然乃行營髙敞地令其¶
旁可置萬家余視其母冡良然假令韓信學道謙讓不¶