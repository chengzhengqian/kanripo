竟射殺之廣廉得賞賜輒分其麾下飲食與士共之終¶
廣之身為二千石四十餘年家無餘財終不言家産事¶
廣為人長猨臂其善射亦天性也雖其子孫他人學者¶
莫能及廣廣訥口少言與人居則畫地為軍陳射闊狹¶
以飲(飲音於/禁反)專以射為戱竟死廣之將兵乏絶之處見¶
水士卒不盡飲廣不近水士卒不盡食廣不嘗食寛緩¶
不苛士以此愛樂為用其射見敵急非在數十歩之内¶
度不中不發發即應弦而倒用此其將兵數困辱其射¶