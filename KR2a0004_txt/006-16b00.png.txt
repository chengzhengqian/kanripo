極誅亂除害興利致福節事以時諸産繁殖黔首安寧¶
不用兵革(協韻/音棘)六親相保終無寇賊驩欣奉教盡知法¶
式六合之内皇帝之土西涉流沙(解見/夏紀)南盡北户東有¶
東海北過大夏(杜預云大夏太原晉陽縣按在今/并州遷實沈於大夏主參即此也)人迹¶
所至無不臣者功盖五帝澤及牛馬莫不受徳各安其¶
宇維秦王兼有天下立名為皇帝乃撫東土至于琅邪¶
列侯武城侯王離列侯通武侯王賁倫侯建成侯趙亥¶
倫侯昌武侯成倫侯武信侯馮母擇丞相隗林(隗音五/罪反)¶