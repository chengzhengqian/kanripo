乎國未可量也歌豳曰美哉蕩蕩乎樂而不淫其周公¶
之東乎歌秦曰此之謂夏聲夫能夏則大大之至也其¶
周之舊乎歌魏曰美哉渢渢乎大而婉儉而易行以徳¶
輔此則盟主也歌唐曰思深哉其有陶唐氏之遺風乎¶
不然何憂之逺也非令徳之後誰能若是歌陳曰國無¶
主其能久乎自鄶以下無譏焉歌小雅曰美哉思而不¶
貳怨而不言其周徳之衰乎猶有先王之遺民也歌大¶
雅曰廣哉熙熙乎曲而有直體其文王之德乎歌頌曰¶