芷陽酈山(酈力知反在雍州新/豐縣南十四里也)九月穰侯出之陶四十¶
三年武安君白起攻韓㧞九城斬首五萬四十四年攻¶
韓南郡取之四十五年五大夫賁(音奔五大夫/官疑賁名也)攻韓取¶
十城葉陽(葉車/涉反)悝出之國未至而死四十七年秦攻韓¶
上黨上黨降趙秦因攻趙趙發兵撃秦相距秦使武安¶
君白起撃大破趙於長平四十餘萬盡殺之四十八年¶
十月韓獻垣雍秦軍分為三軍武安君歸王齕將伐趙¶
武安皮牢㧞之司馬梗北定太原盡有韓上黨正月兵¶