南山(並白浪反南山即連終南山従京南東至華山過/河東北連延至海即中條山也従京南連接至葱)¶
(嶺萬餘里故云並南山也西域傳云/其靣山東出金城與漢南山屬焉)欲從羌中歸(説文/云羌)¶
(西方牧羊人也南方蠻閩従虫北/方狄従犬東貊従豸西方羌従羊)復為匃奴所得留嵗¶
餘單于死左谷蠡王攻其太子自立國内亂騫與胡妻¶
及堂邑父俱亡歸漢漢拜騫為太中大夫堂邑父為奉¶
使君騫為人彊力寛大信人蠻夷愛之堂邑父故胡人¶
善射窮急射禽獸給食初騫行時百餘人去十三嵗唯¶
二人得還騫身所至者大宛大月氏大夏康居而傳聞¶