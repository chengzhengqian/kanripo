吴誅子胥白公勝既歸楚怨鄭之殺其父乃隂飬死士¶
求報鄭歸楚五年請伐鄭楚令尹子西許之兵未發而¶
晉伐鄭鄭請救於楚楚使子西往救與盟而還白公勝¶
怒曰非鄭之仇乃子西也勝自礪劔人問曰何以為勝¶
曰欲以殺子西子西聞之笑曰勝如卵耳何能為也其¶
後四嵗白公勝與石乞襲殺楚令尹子西司馬子綦於¶
朝石乞曰不殺王不可乃劫之王如髙府石乞從者屈¶
固負楚恵王亾走昭夫人之宫葉公聞白公為亂率其¶