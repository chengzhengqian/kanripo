矩為輔副以權衡四維已定八卦相朢視其吉凶介蟲¶
先見乃對元王曰今昔壬子宿在牽牛河水大㑹鬼神¶
相謀漢正南北(漢大/河)江河固期南風新至江使先来白¶
雲壅漢萬物盡留斗柄指日使者當囚𤣥服而乗輜車¶
其名為龜王急使人問而求之王曰善於是王乃使人¶
馳而往問泉陽令曰漁者㡬何家名誰為豫且豫且得¶
龜見夢於王王故使我求之泉陽令乃使吏案籍視圖¶
水上漁者五十五家上流之廬名為豫且泉陽令曰諾¶