士卒今漢王復興兵而東侵人之分奪人之地已破三¶
秦引兵出闗收諸侯之兵以東擊楚其意非盡吞天下¶
者不休其不知厭足如是甚也且漢王不可必身居項¶
王掌握中數矣(數色/庾反)項王憐而活之然得脫輒倍約復¶
擊項王其不可親信如此今足下雖自以與漢王為厚¶
交為之盡力用兵終為之所禽矣足下所以得須臾至¶
今者以項王尚存也當今二王之事權在足下足下右¶
投則漢王勝左投則項王勝項王今日亡則次取足下¶