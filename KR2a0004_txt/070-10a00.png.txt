夫人斥矣不若為言而出之於是鄭袖日夜言懐王曰¶
人臣各為其主用今地未入秦秦使張儀來至重王王¶
未有禮而殺張儀秦必大怒攻楚妾請子母俱遷江南¶
毋為秦所魚肉也懐王後悔赦張儀厚禮之如故張儀¶
旣出未去聞蘇秦死乃説楚王曰秦地半天下兵敵四¶
國被險帶河四塞以為固虎賁之士百餘萬車千乗騎¶
萬匹積粟如&KR0588;山法令既明士卒安難樂死主明以嚴¶
將智以武雖無出甲席卷常山之險必折天下之脊(古/之)¶