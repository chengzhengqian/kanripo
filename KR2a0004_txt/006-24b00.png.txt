幸梁山宫(括地志云俗名望宫山在雍州好時縣西十/二里北去梁山九里秦始皇起從山上見丞)¶
(相平騎衆弗/善即此山也)從山上見丞相車騎衆弗善也中人或告¶
丞相丞相後損車騎始皇怒曰此中人泄吾語案問莫¶
服當是時詔捕諸時在旁者皆殺之自是後莫知行之¶
所在聴事羣臣受决事悉於咸陽宫侯生盧生相與謀¶
曰始皇為人天性剛戻自用起諸侯并天下意得欲從¶
以為自古莫及己専任獄吏獄吏得親幸博士雖七十¶
人特備員弗用丞相諸大臣皆受成事倚辦於上上樂¶