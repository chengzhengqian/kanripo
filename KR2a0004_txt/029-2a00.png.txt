澤既灑諸夏艾安功施于三代自是之後滎陽下引河¶
東南為鴻溝以通宋鄭陳蔡曹衛與濟汝淮泗㑹于楚¶
西方則通渠漢水雲夢之野東方則通鴻溝江淮之間¶
於吴則通渠三江五湖於齊則通菑濟之閒於蜀蜀守¶
冰鑿離碓辟沫水之害穿二江成都之中(括地志云大/江一名汶江)¶
(一名管橋水一名清江亦名水江西南自温江縣界流/來又云郫江一名成都江一名市橋江亦名中日江亦)¶
(曰内江西北自新繁縣界流來二江並在益州成都縣/界杜預益州記云二江者郫江流江也風俗通云秦昭)¶
(王使李冰為蜀守開成都縣兩江溉田萬頃神湏取女/二人以為婦冰自以為女與神㛰徑至祠勸神酒酒杯)¶