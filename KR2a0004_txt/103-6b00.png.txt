三嵗景帝崩武帝立建元年中丞相以景帝疾時諸官¶
囚多坐不辜者而君不任職免之其後綰卒子信代坐¶
酧金失侯¶
塞侯(上音先代反古塞國今陜州桃/林縣以西至潼関皆桃林塞也)直不疑者南陽人¶
也為郎事文帝其同舍有告歸誤持同舍郎金已去而¶
金主覺妄意不疑不疑謝有之買金償而告歸者来而¶
歸金而前郎亡金者大慙以此稱為長者文帝稱舉稍¶
遷至太中大夫朝廷見之或毁曰不疑狀貌甚羙然獨¶