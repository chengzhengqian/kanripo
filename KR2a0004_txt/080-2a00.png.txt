樂毅辭讓遂委質為臣燕昭王以為亞卿乆之當是時¶
齊湣王彊南敗楚相唐昧於重邱(在冀州城/武縣界)西摧三晉¶
於觀津(在冀州武邑縣/東南二十五里)遂與三晉擊秦助趙滅中山破¶
宋廣地千餘里與秦昭王爭重為帝已而復歸之諸侯¶
皆欲背秦而服於齊湣王自矜百姓弗堪於是燕昭王¶
問伐齊之事樂毅對曰齊霸國之餘業也地大人衆未¶
易獨攻也王必欲伐之莫如與趙及楚魏於是使樂毅¶
約趙惠文王别使連楚魏令趙嚪秦以伐齊之利諸侯¶