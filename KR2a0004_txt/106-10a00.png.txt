諸侯已得劇孟劇孟今無動吾據滎陽以東無足憂者¶
至淮陽問父絳侯故客鄧都尉曰䇿安出客曰吳兵銳¶
甚難與爭鋒楚兵輕(輕正/反)不能乆方今為將軍計莫若¶
引兵東北壁昌邑以梁委吳吳必盡銳攻之將軍深溝¶
髙壘使輕兵絶淮泗口塞吳饟道彼吳梁相敝而糧食¶
竭乃以全彊制其罷極破吳必矣條侯曰善從其策遂¶
堅壁昌邑南(在曹州城武縣東/北四十二里也)輕兵絶吳饟道吳王之¶
初發也吳臣田禄伯為大將軍田禄伯曰兵屯聚而西¶