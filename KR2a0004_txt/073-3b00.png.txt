馬服子將乃隂使武安君白起為上將軍而王齕為尉¶
禆將令軍中有敢泄武安君將者斬趙括至則出兵擊¶
秦軍秦軍詳敗而走(詳音/羊)張二竒兵以劫之趙軍逐勝¶
追造秦壁(秦壁一名秦壘/今古名秦長壘)壁堅拒不得入而秦竒兵二¶
萬五千人絶趙軍後又一軍五千騎絶趙壁間趙軍分¶
而為二糧道絶而秦出輕兵擊之趙戰不利因築壁堅¶
守(趙壁今名趙東壘亦名趙東長壘在澤州/髙平縣北五里即趙括築壁自敗處)以待救至¶
秦王聞趙食道絶王自之河内(時已屬秦/故發其兵)賜民爵各一¶