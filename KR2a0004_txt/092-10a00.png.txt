王來大驚漢王奪兩人軍即令張耳備守趙地拜韓信為¶
相國收趙兵未發者擊齊信引兵東未渡平原(懐州有/平原津)¶
聞漢王使酈食其已說下齊韓信欲止范陽辯士蒯通¶
說信曰將軍受詔擊齊而漢獨發間使下齊寧有詔止¶
將軍乎何以得毋行也且酈生一士伏軾掉三寸之舌¶
下齊七十餘城將軍將數萬衆嵗餘乃下趙五十餘城¶
為將數嵗反不如一豎儒之功乎於是信然之從其計¶
遂渡河齊已聽生即留縱酒罷備漢守禦信因襲齊厯¶