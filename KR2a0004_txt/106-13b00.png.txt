(縣北其處/名為相唐)盛其頭馳傳以聞吳王子子華子駒亡走閩¶
越吳王之棄其軍亡也軍遂潰往往稍降太尉梁軍楚¶
王戊軍敗自殺三王之圍齊臨菑也三月不能下漢兵¶
至膠西膠東菑川王各引兵歸膠西王乃袒洗席槀飲¶
水謝太后王太子徳曰漢兵逺臣觀之已罷可襲願收¶
大王餘兵擊之擊之不勝乃逃入海未晚也王曰吾士卒¶
皆已壊不可發用弗聽漢將弓髙侯頺當遺王書曰奉¶
詔誅不義降者赦其罪復故不降者滅之王何處須以¶