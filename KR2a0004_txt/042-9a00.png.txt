靈公問其笑故具告靈公靈公召之獨弗予羮子公怒¶
染其指嘗之而出公怒欲殺子公子公與子家謀先夏¶
弑靈公鄭人欲立靈公弟去疾去疾讓曰必以賢則去¶
疾不肖必以順則公子堅長堅者靈公庻弟去疾之兄¶
也於是乃立子堅是為襄公襄公立将盡去繆氏繆氏¶
者殺靈公子公之族家也去疾曰必去繆氏我将去之¶
乃止皆以為大夫襄公元年楚怒鄭受宋賂縱華元伐¶
鄭鄭背楚與晉親五年楚復伐鄭晉來救之六年子家¶