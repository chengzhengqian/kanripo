欽定四庫全書¶
　史記正義卷五十二¶
　　　　　　　　　　　　唐　張守節　撰¶
齊悼惠王世家第二十二　　史記五十二¶
齊悼惠王(年表云/都臨淄)劉肥者髙祖長庶男也其母外婦也¶
曰曹氏髙祖六年立肥為齊王食七十城諸民能齊言¶
者皆予齊王齊王孝惠帝兄也孝惠帝二年齊王入朝¶
惠帝與齊王燕飲亢禮如家人吕太后怒且誅齊王齊¶