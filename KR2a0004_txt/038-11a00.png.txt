去二年昭公子因文公母弟須與武繆戴莊桓之族為¶
亂文公盡誅之出武繆之族四年春鄭命楚伐宋宋使¶
華元將鄭敗宋囚華元華元之將戰殺羊以食士其御¶
羊羮不及故怨馳入鄭軍故宋師敗得囚華元宋以兵¶
車百乘文馬四百疋(按文馬者裝飾其馬四百匹用牽車/伯乘遺鄭贖華元也又曰文馬赤)¶
(鬛縞身目/如黄金)贖華元未盡入華元亡歸宋十四年楚莊王¶
圍鄭鄭伯降楚楚復釋之十六年楚使過宋宋有前仇¶
執楚使九月楚莊王圍宋十七年楚以圍宋五月不解¶