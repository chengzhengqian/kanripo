龍門通大夏(括地志云大夏今并州晉陽及分絳等州/是昔髙辛氏子實沈居之西近河言禹鑿)¶
(龍門河水道得大通/并州之地不壅溢也)決河亭水(亭平也又云/决亭壅之水)放之海身¶
自持築臿(臿音初洽反築牆杵也臿/臿鍬也爾雅云鍬謂之)脛毋毛臣虜之勞¶
不烈於此矣(烈美也言臣䖏之勞猶不美於此矣又烈/酷也禹鑿龍門通大夏道決黄河洪水放)¶
(之海身持鍬杵使膝脛無毛賤臣/奴虜之勤勞不酷烈於此辛苦矣)凡所為貴有天下者¶
得肆意極欲主重(直拱/反)明法下不敢為非以制御海内¶
矣夫虞夏之主貴為天子親處窮苦之實以徇百姓尚¶
何於法朕尊萬乗毋其實吾欲造千乗之駕萬乗之屬¶