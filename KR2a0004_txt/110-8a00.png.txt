(漢朝那故城在原州百泉縣西七十里屬安/定郡膚施縣秦因不改今延州膚施縣是)遂侵燕代¶
是時漢兵與項羽相距中國罷於兵革以故冒頓得自¶
彊控弦之士三十餘萬自淳維以至頭曼千有餘嵗時¶
大時小别散分離尚矣其世𫝊不可得而次云然至冒¶
頓而匈奴最彊大盡服從北夷而南與中國為敵國其¶
世傳國官號乃可得而記云置左右賢王左右谷蠡王¶
左右大將左右大都尉左右大當户左右骨都侯匈奴¶
謂賢曰屠耆故常以太子為左屠耆王自如左右賢以¶