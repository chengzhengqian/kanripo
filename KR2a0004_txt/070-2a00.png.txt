子之材能乃自令困辱至此吾寧不能言而富貴子子¶
不足收也謝去之張儀之來也自以為故人求益反見¶
辱怒念諸侯莫可事獨秦能苦趙乃遂入秦蘇秦已而¶
告其舍人曰張儀天下賢士吾殆弗如也今吾幸先用¶
而能用秦柄者獨張儀可耳然貧無因以進吾恐其樂¶
小利而不遂故召辱之以激其意子為我隂奉之乃言¶
趙王發金幣車馬使人㣲隨張儀與同宿舍稍稍近就¶
之奉以車馬金錢所欲用為取給而弗告張儀遂得以¶