不敢見君廼求見孝恵幸臣閎籍孺説之曰君所以得幸¶
帝天下莫不聞今辟陽侯幸太后而下吏道路皆言君¶
讒欲殺之今日辟陽侯誅旦日太后含怒亦誅君何不¶
肉袒為辟陽侯言於帝帝聽君出辟陽侯太后大驩兩¶
主共幸君君貴富益倍矣於是閎籍孺大恐從其計言¶
帝果出辟陽侯辟陽侯之囚欲見平原君平原君不見¶
辟陽侯辟陽侯以為倍己大怒及其成功出之廼大驚¶
吕太后崩大臣誅諸吕辟陽侯於諸吕至深而卒不誅¶