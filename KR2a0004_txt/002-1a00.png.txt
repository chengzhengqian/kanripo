欽定四庫全書¶
　史記正義卷二¶
　　　　　　　　　　　　唐　張守節　撰¶
夏本紀第二　　　　　　　　史記二¶
夏禹(夏者帝禹封國號也帝王紀云禹受封為/夏伯在豫州外方之南今河南陽翟是也)名曰文¶
命(帝王紀云父鯀妻脩已見流星貫昴夢接意感又吞/神珠薏苡貿坼而生禹名文命字密身九尺二寸長)¶
(本西夷人也大戴禮云髙陽之孫鯀之子曰文命揚雄/蜀王本紀云禹本汝山郡廣柔縣人也生於石紐括地)¶
(志云茂州汶川縣石紐山在縣西七十三里華陽國志/云今夷人共營其地方百里不敢居牧至今猶不敢放)¶