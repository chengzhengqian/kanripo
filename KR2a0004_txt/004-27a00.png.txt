(國舜後/媯姓也)惠后生叔帶(惠王子襄王弟封之於甘括地志/云故甘城在洛州河南縣西南二)¶
(十五里左傳云甘昭公王子叔帶也洛陽記云河南縣/西南二十五里有水出焉北流入洛山上有甘城即甘)¶
(公采/邑也)有寵於惠王襄王畏之三年叔帶與戎翟謀伐襄¶
王襄王欲誅叔帶叔帶犇齊齊桓公使管仲平戎於周¶
使隰朋平戎於晉王以上卿禮管仲管仲辭曰臣賤有¶
司也有天子之二守國髙在若節春秋來承王命何以¶
禮焉陪臣敢辭王曰舅氏余嘉乃勲(武王娶太公女為/后故呼舅氏逺言)¶
(之我善汝有/平戎之功勲)毋逆朕命管仲卒受下卿之禮而還(杜預/云管)¶