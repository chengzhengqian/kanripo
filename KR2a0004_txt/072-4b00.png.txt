擇焉且君之得地豈必以兵哉割晉國秦兵不攻而魏¶
必效綘安邑又為陶開兩道(穰故封定陶故宋及單父/是陶之南道也魏之安邑)¶
(及綘是/陶北道)㡬盡故宋衛必效單父秦兵可全而君制之何¶
索而不得何為而不成願君熟慮之而無行危穰侯曰¶
善乃罷梁圍(表云魏安釐王二年秦軍大梁/成韓來救與秦温以和也)明年魏背¶
秦與齊從親秦使穰侯伐魏斬首四萬走魏將暴鳶得¶
魏三縣穰侯益封明年穰侯與白起客卿胡陽復攻趙¶
韓魏破芒夘扵華陽下斬首十萬取魏之卷蔡陽長社¶