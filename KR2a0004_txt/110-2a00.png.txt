妻其後母兄弟死皆取其妻妻之其俗有名不諱而無¶
姓字夏道衰而公劉失其稷官(周本紀云不窟失其/官此云公劉未詳也)變¶
于西戎邑于豳其後三百有餘嵗戎狄攻大王亶父亶¶
父亡走歧下而豳人悉從亶父而邑焉作周其後百有¶
餘嵗周西伯昌伐畎夷氏後十有餘年武王伐紂而營¶
雒邑復居于酆鄗放逐戎夷涇洛之北以時入貢命曰¶
荒服其後二百有餘年周道衰而穆王伐犬戎得四白¶
狼四白鹿以歸自是之後荒服不至於是周遂作甫刑¶