髙帝未甞不稱善左右呼萬嵗號其書曰新語(七録云/新語二)¶
(卷陸賈/撰也)孝恵帝時吕太后用事欲王諸吕畏大臣有口¶
者陸生自度不能爭之迺病免家居以好畤田地善(畤/音)¶
(止雍州/縣也)可以家焉有五男廼出所使越得橐中裝賣千¶
金(漢制一金/直千貫)分其子子二百金令為生産陸生常安居¶
駟馬從歌舞鼓琴瑟侍者十人寳劔直百金謂其子曰¶
與汝約過汝汝給吾人馬酒食極欲十日而更所死家¶
得寳劔車騎侍從者一嵗中往來過他客率不過再三¶