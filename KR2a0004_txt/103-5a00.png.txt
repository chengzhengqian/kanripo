言後三嵗餘太初二年中丞相慶卒謚為恬侯慶中子¶
徳慶愛用之上以徳為嗣代侯後為太常坐法當死贖¶
免為庻人慶方為丞相諸子孫為吏更至二千石者十¶
三人及慶死後稍以罪去孝謹益衰矣¶
建陵侯(括地志云漢建陵縣故/城在沂州丞縣界也)衛綰者代大陵人也(括/地)¶
(志云大陵縣城在并州文水縣北十三里按代/王耳時都中都大陵屬焉故言代大陵人也)綰以戲¶
車為郎事文帝功次遷為中郎將醇謹無他孝景為太¶
子時召上左右飲而綰稱病不行文帝且崩時屬孝景¶