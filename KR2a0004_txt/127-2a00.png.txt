之終始日月星辰之紀差次仁義之際列吉凶之符語¶
數千言莫不順理宋忠賈誼瞿然而悟獵纓正襟危坐¶
曰吾朢先生之狀聽先生之辭小子竊觀於世未嘗見¶
也今何居之卑何行之汙司馬季主捧腹大笑曰觀大¶
夫類有道術者今何言之陋也何辭之野也今夫子所¶
賢者何也所髙者誰也今何以卑汙長者二君曰尊官¶
厚禄世之所髙也賢才處之今所處非其地故謂之卑¶
言不信行不驗取不當故謂之汙夫卜筮者世俗之所¶