盎曰吾不聴公言卒亡淮南王盎曰不可奈何願陛下¶
自寛上曰為之奈何盎曰獨斬丞相御史以謝天下乃¶
可上即令丞相御史遂考諸縣𫝊送淮南王不發封餽¶
侍者皆棄市乃以列侯葬淮南王於雍守冢三十戸孝¶
文八年上憐淮南王淮南王有子四人皆七八嵗乃封¶
子安為阜陵侯子勃為安陽侯子賜為周陽侯子良為¶
東成侯孝文十二年民有作歌歌淮南厲王曰一尺布¶
尚可縫一斗粟尚可舂兄弟二人不能相容上聞之乃¶