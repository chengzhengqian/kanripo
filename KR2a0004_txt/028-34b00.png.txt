也方士多言古帝王有都甘泉者其後天子又朝諸侯¶
甘泉甘泉作諸侯邸勇之乃曰越俗有火烖復起屋必¶
以大用勝服之於是作建章宫度為千門萬户前殿度¶
髙未央其東則鳳闕髙二十餘丈其西則唐中數十里¶
虎圏其北治大池漸臺髙二十餘丈命曰太液池中有¶
蓬萊方丈瀛洲壺梁象海中神山龜魚之屬其南有玉¶
堂壁門大鳥之屬乃立神明臺井幹樓度五十丈輦道¶
相屬焉夏漢改厯以正月為嵗首而色上黄官名更印¶