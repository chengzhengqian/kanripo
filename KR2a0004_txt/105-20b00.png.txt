齊淳于司馬病臣意切其脈告曰當病迵風迵風之狀¶
飲食下嗌輒後之病得之飽食而疾走淳于司馬曰我¶
之王家食馬肝食飽甚見酒来即走去驅疾至舍即泄¶
數十出臣意告曰為火齊米汁飲之七八日而當愈時¶
醫秦信在旁臣意去信謂左右閣都尉曰意以淳于司¶
馬病為何曰以為迵風可治信即笑曰是不知也淳于¶
司馬病法當後九日死即後九日不死其家復召臣意¶
臣意往問之盡如意診臣即為一火齊米汁使服之七¶