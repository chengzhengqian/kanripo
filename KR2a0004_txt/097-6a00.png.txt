左右常使諸侯及髙祖時中國初定尉他平南越因王¶
之髙祖使陸賈賜尉他印為南越王陸生至尉他魋結¶
箕倨見陸生陸生因進説他曰足下中國人親戚昆弟¶
墳墓在眞定今足下反天性棄冠帶欲以區區之越與¶
天子抗衡為敵國禍且及身矣且夫秦失其政諸侯豪¶
桀並起唯漢王先入闗據咸陽項羽倍約自立為西楚¶
霸王諸侯皆屬可謂至彊然漢王起巴蜀鞭笞天下劫¶
略諸侯遂誅項羽滅之五年之間海内平定此非人力¶