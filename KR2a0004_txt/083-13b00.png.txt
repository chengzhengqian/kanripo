曽子不入邑號朝歌而墨子迴車(朝歌今衛/州縣也)今欲使天¶
下寥廓之士攝於威重之權主於位勢之貴故囘面汙¶
行以事謟諛之人而求親近於左右則士伏死堀穴巖¶
巖之中耳安肯有盡忠信而趨闕下者哉書奏梁孝王¶
孝王使人出之卒為上客¶
太史公曰魯連其指意雖不合大義然余多其在布衣¶
之位蕩然肆志不詘於諸侯談説於當世折卿相之權¶
鄒陽辭雖不遜然其比物連類有足悲者亦可謂抗直¶