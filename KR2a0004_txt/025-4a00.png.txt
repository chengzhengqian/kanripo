井游敖嬉戲如小皃狀孔子所稱有徳君子者邪書曰¶
七正二十八舍律厯天所以通五行八正之氣天所以¶
成孰萬物也舍者日月所舍舍者舒氣也不周風居西¶
北主殺生東壁居不周風東主辟生氣而東之至於營¶
室(天官書云營室為清廟曰離宫闕道是有宫/室象此言主營胎陽氣而産之二説不同)營室者¶
主營胎陽氣而産之東至于危危垝也言陽氣之危垝¶
故曰危十月也律中應鐘(白虎通云應者應也言萬物/應陽而動下藏也漢初依秦)¶
(以十月為嵗/首故起應鐘)應鐘者陽氣之應不用事也其於十二子¶