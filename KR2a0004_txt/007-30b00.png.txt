紿曰左左乃䧟大澤中以故漢追及之項王乃復引兵¶
而東至東城(括地志云東城縣故城在濠州定逺縣東/南五十里地理志云東城縣屬九江郡)¶
乃有二十八騎漢騎追者數千人項王自度不得脱謂¶
其騎曰吾起兵至今八嵗矣身七十餘戰所當者破所¶
擊者服未嘗敗北遂霸有天下然今卒困於此(卒子/律反)此¶
天之亡我非戰之罪也今日固决死願為諸君快戰必¶
三勝之為諸君潰圍斬將刈旗令諸君知天亡我非戰¶
之罪也乃分其騎以為四隊四嚮漢軍圍之數重項王¶