故書春秋曰趙鞅以晉陽畔趙簡子有臣曰周舍好直¶
諫周舍死簡子毎聽朝常不恱大夫請辠簡子曰大夫¶
無罪吾聞千羊之皮不如一狐之腋諸大夫朝徒聞唯¶
唯不聞周舍之鄂鄂是以憂也簡子由此能附趙邑而¶
懐晉人晉定公十八年趙簡子圍范中行于朝歌中行¶
文子奔邯鄲明年衛靈公卒簡子與陽虎送衛太子蒯¶
聵于衛衛不内居戚(括地志云故戚戚在相州澶水縣/東三十里杜預云戚衛邑在頓丘)¶
(縣西有戚/城是也)晉定公二十一年簡子拔邯鄲中行文子奔¶