公子翬(音暉即/羽父也)弑其君隠公十二年伐蕩氏取之寧公¶
生十嵗立立十二年卒葬西山(括地志云秦寕公墓在/岐州陳倉縣西北三十)¶
(七里秦陵山帝王世紀云秦寕公葬西山大麓/故號秦陵山也按文公亦葬西山蓋秦陵山也)生子三¶
人長男武公為太子武公弟徳公同母魯姬子(徳公母/號魯姬)¶
(子/)生出子寧公卒大庶長弗忌威壘(音力/追反)三父廢太子¶
而立出子為君出子六年三父等復共令人賊殺出子¶
出子生五嵗立立六年卒三父等乃復立故太子武公¶
武公元年伐彭戱氏(戯音許宜反戎號也蓋/同州彭衙故城是也)至於華山¶