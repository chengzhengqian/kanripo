而括易言之使趙不将括即已若必将之破趙軍者必¶
括也及括将行其母上書言於王曰括不可使将王曰¶
何以對曰始妾事其父時為将身所奉飯飲而進食者¶
以十數(奉音/捧)所友者以百數大王及宗室所賞賜者盡¶
以予軍吏士大夫受命之日不問家事今括一旦為将¶
東向而朝軍吏無敢仰視之者王所賜金帛歸藏於家¶
而日視便利田宅可買者買之王以為何如其父父子¶
異心願王勿遣王曰毋置之吾已决矣括母因曰王終¶