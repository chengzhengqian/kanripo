未拔從東出臨晉闗撃降殷王定其地撃項羽將龍且¶
魏相項他軍走陶南疾戰破之賜嬰爵列侯號昌文侯¶
食杜平鄉復以中謁者從降下碭以至彭城項羽撃大¶
破漢王漢王遁而西嬰從還軍於雍丘王武魏公申徒¶
反從撃破之攻下黃(故城在曹州考城/縣東二十四里)西收兵軍於滎¶
陽楚騎來衆漢王乃擇軍中可為車騎將者皆推故秦¶
騎士重泉人(故城在同州蒲城/縣東南四十五里)李必駱甲習騎兵今為¶
校尉可為騎將漢王欲拜之必甲曰臣故秦民恐軍不¶