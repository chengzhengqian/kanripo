至人遺物兮獨與道俱衆人或或兮好惡積意(意合韻/音憶)¶
真人淡漠兮獨與道息釋知遺形兮超然自喪寥廓忽¶
荒兮與道翺翔乘流則逝兮得坻則止縱軀委命兮不¶
私與已其生若浮兮其死若休澹乎若深淵之静汜乎¶
若不繋之舟不以生故自寶兮養空而游徳人無累兮¶
知命不憂細故慸葪兮何足以疑(慸刃邁反/葪如邁反)後嵗餘賈¶
生徴見孝文帝方受釐坐宣室上因感鬼神事而問鬼¶
神之本賈生因具道所以然之状至夜半文帝前席既¶