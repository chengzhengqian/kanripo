盡靡爛獄中行論無出者其爪牙吏虎而冠於是中尉¶
部中中猾以下皆伏有勢者為游聲譽稱治治數嵗其¶
吏多以權富温舒擊東越還議有不中意者坐小法抵¶
罪免是時天子方欲作通天臺(漢書元封三年三輔舊/事云起甘泉通天臺髙)¶
(五十/丈)而未有人温舒請覆中尉脱卒得數萬人作上説¶
拜為少府徙為右内史治如其故姦邪少禁坐法失官¶
復為右輔行中尉事如故操嵗餘會宛軍發詔徴豪吏¶
温舒匿其吏華成及人有變告温舒受貟騎錢他姦¶