使刑徒三千人皆伐湘山樹赭其山(赭音/者)上自南郡由¶
武闗歸(括地志云故武闗在商州商洛縣東九十/里春秋時少習也杜預云習商縣武闗也)¶
二十九年始皇東游至陽武博狼沙中(狼音/浪)為盜所驚¶
求弗得乃令天下大索十日登之罘刻石其辭曰維二¶
十九年時在中春(中音仲古者帝王/巡狩常以中月)陽和方起皇帝東¶
游巡登之罘臨昭于海從臣嘉觀(從才用反/觀音琯)原念休烈¶
追誦本始大聖作治建定法度顯著綱紀外教諸侯光¶
施文恵明以義理六國回辟(必亦/反)貪戾無厭(於廉/反)虐殺¶