以利其國不一其用果可以便其事不同其禮儒者一¶
師而俗異中國同禮而教離況於山谷之便乎故去就¶
之變智者不能一逺近之服賢聖不能同窮鄉多異曲¶
學多辨不知而不疑異于已而不非者公焉而衆求盡¶
善也今叔之所言者俗也吾所言者所以制俗也吾國¶
東有河薄洛之水(按安平縣/屬定州也)與齊中山同之(爾時齊與/中山相親)¶
(中山趙共薄洛水故言與齊/中山同之須有舟楫之備)無舟楫之用自常山以至¶
代上黨東有燕東胡之境而西有樓煩秦韓之邊今無¶