萬物根棋故曰箕正月也律中泰簇(簇音十豆反白虎通/云泰者太也簇者)¶
(湊也言萬物始/大湊地而出之)泰簇者言萬物簇生也故曰泰簇其於¶
十二子為寅寅言萬物始生螾然也故曰寅南至於尾¶
言萬物始生如尾也南至於心言萬物始生有華心也¶
南至於房房者言萬物門戸也至于門則出矣明庶¶
風居東方明庶者明衆物盡出也二月也律中夾鐘(白虎/通云)¶
(夾孚甲也言萬物/孚夾種類分也)夾鐘者言隂陽相夾厠也其於十二¶
子為卯夘之為言茂也言萬物茂也其於十母為甲乙¶