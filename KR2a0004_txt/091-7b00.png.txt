滕公曰上裂地而王之䟽爵而貴之南面而立萬乗之¶
主其反何也令尹曰往年殺彭越前年殺韓信言此¶
三人者同功一體之人也自疑禍及身故反耳滕公言¶
之上曰臣客故楚令尹薛公者其人有籌筴之計可問¶
上廼召見問薛公薛公對曰布反不足怪也使布出扵¶
上計山東非漢之有也出扵中計勝敗之數未可知也¶
出於下計陛下安枕而卧矣上曰何謂上計令尹對曰¶
東取吳(荆王劉賈都吳/蘇州闔閭城也)西取楚(楚王劉交都/徐州下邳)并齊取魯¶