乗魏之弊威王從其計其後成侯騶忌與田忌不善公¶
孫閱謂成侯忌曰公何不謀伐魏田忌必將戰勝有功¶
則公之謀中也戰不勝非前死則後北而命在公矣於¶
是成侯言威王使田忌南攻襄陵十月邯鄲㧞齊因起¶
兵撃魏大敗之桂陵(在曹州乘氏縣/東北二十一里)於是齊最彊於諸¶
侯自稱為王以令天下三十三年殺其大夫牟辛三十¶
五年公孫閲又謂成侯忌曰公何不令人操十金卜於¶
市曰我田忌之人也吾三戰而三勝聲威天下欲為大¶