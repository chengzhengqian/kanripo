西誅之齊王自以兒子年少不習兵革之事願舉國委¶
大王大王自髙帝將也習戰事齊王不敢離兵使臣請¶
大王幸之臨菑見齊王計事并將齊兵以西平闗中之¶
亂琅邪王信之以為然西馳見齊王齊王與魏勃等因¶
留琅邪王而使祝午盡發琅邪國而并將其兵琅邪王¶
劉澤旣見欺不得反國乃說齊王曰齊悼惠王高皇帝¶
長子推本言之而大王高皇帝適長孫也當立今諸大¶
臣狐疑未有所定而澤於劉氏最為長年大臣固待澤¶