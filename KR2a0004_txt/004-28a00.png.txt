不聽十五年王降翟師以伐鄭王徳翟人將以其女為¶
后富辰諫曰平桓莊惠皆受鄭勞王弃親親翟不可從¶
王不聽十六年王絀翟后翟人來諸殺譚伯富辰曰我¶
數諫不從如是不出王以我為懟乎乃以其屬死之初¶
惠后欲立王子帶故以黨開翟人翟人遂入周襄王出¶
犇鄭(公羊傳云王者無外此/其言出何不能事母也)鄭居王于汜(汜音凡括地/志云故汜城)¶
(在許州襄城縣一里左傳云/天王出居於鄭處於汜是)子帶立為王取襄王所絀¶
翟后與居温(括地志云故温城在懐州温縣西二十里/漢晉為縣本周司冦蘇忿生之邑左傳云)¶