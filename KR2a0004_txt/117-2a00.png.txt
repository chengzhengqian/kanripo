以百數至日中謁司馬長卿長卿謝病不能徃臨卭令¶
不敢嘗食自往迎相如相如不得已彊往一坐盡傾酒¶
酣臨邛令前奏琴曰竊聞長卿好之願㠯自娛相如辭¶
謝為鼓一再行是時卓王孫有女文君新寡好音故相¶
如繆與令相重而以琴心挑之相如之臨邛従車騎雍¶
容間雅是都及飲卓氏弄琴文君竊從戸窺之心恱而¶
好之恐不得當也既罷相如乃使人重賜文君侍者通¶
殷勤文君夜亡奔相如相如乃與馳歸家居徒四壁立¶