是重吾不徳也謂天下何其安之有司曰豫建太子所¶
以重宗廟社稷不忘天下也上曰楚王季父也春秋髙¶
閲天下之義禮多矣明於國家之大體呉王於朕兄也¶
惠仁以好徳淮南王弟也秉徳以陪朕豈為不豫哉諸¶
侯王宗室昆弟有功臣多賢及有徳義者若舉有徳以¶
陪朕之不能終是社稷之靈天下之福也今不選舉焉¶
而曰必子人其以朕為忘賢有徳者而専於子非所以¶
憂天下也朕甚不取也有司皆固請曰古者殷周有國¶