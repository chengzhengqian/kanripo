帝盡封齊悼惠王子罷軍等七人(罷音/不)皆為列侯齊文¶
王立十四年卒無子國除地入于漢後一嵗孝文帝以¶
所封悼惠王子分齊為王齊孝王將閭以悼惠王子楊¶
虚侯為齊王故齊别郡盡以王悼惠王子子志為濟北¶
王子辟光為濟南王子賢為菑川王子卬為膠西王子¶
雄渠為膠東王與城陽齊凡七王齊孝王十一年吳王¶
濞楚王戊反興兵西告諸侯曰將誅漢賊臣鼂錯以安¶
宗廟膠西膠東菑川濟南皆擅發兵應吳楚欲與齊齊¶