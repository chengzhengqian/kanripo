不求孟吾知其無能為已矣天下騷動宰相得之若得¶
一敵國云劇孟行大類朱家而好博多少年之戲然劇¶
孟母死自逺方送喪葢千乗及劇孟死家無餘十金之¶
財而符離人王孟亦以俠稱江淮之間是時濟南瞷氏¶
陳周庸亦以豪聞景帝聞之使使盡誅此屬其後代諸¶
白梁韓無辟陽翟薛况陜韓孺紛紛復出焉¶
郭解軹人也字翁伯善相人者許負外孫也解父以任¶
俠孝文時誅死解為人短小精悍不飲酒少時隂賊慨¶