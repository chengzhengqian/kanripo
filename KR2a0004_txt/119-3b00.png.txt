王曰殺人者臣之父也夫以父立政不孝也廢法縱罪¶
非忠也臣罪當死王曰追而不及不當伏罪子其治事¶
矣石奢曰不私其父非孝子也不奉主法非忠臣也王¶
赦其罪上惠也伏誅而死臣職也遂不受令自刎而死¶
李離者晉文公之理也(理獄/官也)過聴殺人自拘當死文公¶
曰官有貴賤罸有輕重下吏有過非子之罪也李離曰¶
臣居官為長不與吏讓位受禄為多不與下分利今過¶
聴殺人𫝊其罪下吏非所聞也辭不受令文公曰子則¶