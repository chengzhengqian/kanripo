二世不許而二世責問李斯曰吾有私議而有所聞於¶
韓子也曰堯之有天下也堂髙三尺采椽不斵茅茨不¶
翦雖逆旅之宿不勤於此矣冬日鹿裘夏日葛衣粢糲¶
之食藜藿之羮飯土匭啜土鉶雖監門之養不觳於此¶
矣禹鑿龍門通大夏疏九河曲九防(謂河之九曲/别為提防)決渟¶
水致之海而股無胈脛無毛手足胼胝面目黎黒遂以¶
死於外𦵏於㑹稽臣虜之勞不烈於此矣然則夫所貴¶
於有天下者豈欲苦形勞神身處逆旅之宿口食監門¶