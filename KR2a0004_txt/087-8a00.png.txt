吾聞之明君知臣明父知子父捐命不封諸子何可言¶
者趙髙曰不然方今天下之權存亾在子與髙及丞相¶
耳願子圖之且夫臣人與見臣於人制人與見制於人¶
豈可同日道哉胡亥曰廢兄而立弟是不義也不奉父¶
詔而畏死是不孝也能薄而材譾彊因人之功是不能¶
也三者逆徳天下不服身殆傾危社稷不血食髙曰臣¶
聞湯武殺其主天下稱義焉不為不忠衛君殺其父而¶
衛國載其徳孔子著之不為不孝夫大行不小謹盛徳¶