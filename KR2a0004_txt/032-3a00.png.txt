之謀計居多文王崩武王即位九年欲脩文王業東伐¶
以觀諸侯集否師行師尚父左杖黄鉞右把白旄以誓¶
曰蒼兕蒼兕揔爾衆庶與爾舟楫後至者斬遂至盟津¶
諸侯不期而㑹者八百諸侯諸侯皆曰紂可伐也武王¶
曰未可還師與太公作此大誓居二年紂殺王子比干¶
囚箕子武王將伐紂卜龜兆不吉風雨暴至羣公盡懼¶
唯太公彊之勸武王武王於是遂行十一年正月甲子¶
誓於牧野伐商紂紂師敗績紂反走登鹿臺遂追斬紂¶