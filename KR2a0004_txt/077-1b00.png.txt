而禮交之不敢以其富貴驕士士以此方數千里争往¶
歸之致食客三千人當是時諸侯以公子賢多客不敢¶
加兵謀魏十餘年公子與魏王愽而北境𫝊舉烽言趙¶
冦至且入界魏王釋博欲召大臣謀公子止王曰趙王¶
田獵耳非為冦也復博如故王恐心不在博居頃復從¶
北方來𫝊言曰趙王獵耳非為冦也魏王大驚曰公子¶
何以知之公子曰臣之客有能探得趙王隂事者趙王¶
所為客輒以報臣臣以此知之是後魏王畏公子之賢¶