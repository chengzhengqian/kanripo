廢而不能爭爭不能得又弗能死自引謝病擁趙女屏¶
間處(上音閉下/昌汝反)而不朝相提而論是自明揚主上之過¶
有如兩宫螫將軍(兩宫太子/景帝也)則妻子毋類矣魏其侯然¶
之乃遂起朝請如故桃侯免相竇太后數言魏其侯孝¶
景帝曰太后豈以為臣有愛不相魏其魏其者沾沾自¶
喜耳多易難以為相持重遂不用用建陵侯衛綰為丞¶
相¶
武安侯田蚡者孝景后同母弟也生長陵魏其已為大¶