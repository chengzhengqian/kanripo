因固請得宿衞中太后乃以為郎中令曰傅教孝恵是¶
後吕嬃讒乃不得行樊噲至則赦復爵邑孝恵帝六年¶
相國曹參卒以安國侯王陵為右丞相陳平為左丞相¶
王陵者故沛人始為縣豪髙祖微時兄事陵陵少文任¶
氣好直言及髙祖起沛入至咸陽陵亦自聚黨數千人¶
居南陽不肯從沛公及漢王之還攻項籍陵乃以兵屬¶
漢項羽取陵母置軍中陵使至則東鄉坐陵母欲以招¶
陵陵母既私送使者泣曰為老妾語陵謹事漢王漢王¶