堅也而親昆弟同父母尚有爭錢財而欲恃詐偽反覆¶
蘇秦之餘謀其不可成亦明矣大王不事秦秦下兵攻河¶
外(河外即卷/衍燕酸棗)據卷衍酸棗(卷衍屬鄭州燕滑州胙城縣/酸棗屬滑州皆黄河南岸地)¶
劫衛取陽晉(故城在曹州乗氏/縣西北三十七里)則趙不南趙不南而梁¶
不北梁不北則從道絶從道絶則大王之國欲母危不¶
可得也秦折韓而攻梁韓怯於秦秦韓為一梁之亡可¶
立而須也此臣之所為大王患也為大王計莫如事秦¶
事秦則楚韓必不敢動無楚韓之患則大王髙枕而卧¶