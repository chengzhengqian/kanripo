直行(寒孟/反)竭忠盡智以事其君讒人間之可謂窮矣信¶
而見疑忠而被謗能無怨乎屈平之作離騷蓋自怨生¶
也國風好色而不淫小雅怨誹而不亂(非方/畏反)若離騷者¶
可謂兼之矣上稱帝嚳下道齊桓中述湯武以刺世事¶
明道徳之廣崇治亂之條貫靡不畢見其文約其辭㣲¶
其志潔其行亷其稱文小而其指極大舉類邇而見義¶
逺其志潔故其稱物芳其行亷故死而不容自踈濯淖¶
汙泥之中蟬蜕於濁穢(蜕音税去皮/也又他卧反)以浮游塵埃之外¶