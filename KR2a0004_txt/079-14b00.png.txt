在君之家願使人歸取其頭來不然吾不出君於闗平¶
原君曰貴而為友者為賤也富而為交者為貧也夫魏¶
齊者勝之友也在固不出也今又不在臣所昭王乃遺¶
趙王書曰王之弟在秦范君之讐魏齊在平原君之家¶
王使人疾持其頭來不然吾舉兵而伐趙又不出王之¶
弟於闗趙孝成王乃發卒圍平原君家急魏齊夜亡出¶
見趙相虞卿虞卿度趙王終不可説乃解其相印與魏¶
齊亡間行念諸侯莫可以急抵者乃復走大梁欲因信¶