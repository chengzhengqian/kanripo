何也任安笞辱北軍錢官小吏小吏上書言之以為受¶
太子節言幸與我其鮮好者書上聞武帝曰是者吏¶
也見兵事起欲坐觀成敗見勝者欲合従之有兩心安¶
有當死之罪甚衆吾常活之今懷詐有不忠之心下安¶
吏誅死¶
夫月滿則虧物盛則衰天地之常也知進而不知退乆¶
乗富貴禍積為祟故范蠡之去越辭不受官位名𫝊¶
後世萬嵗不忘豈可及哉後進者慎戒之¶