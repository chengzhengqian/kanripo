戊往年為薄太后服私姦服舍請誅之詔赦罰削東海¶
郡因削吳之豫章郡㑹稽郡及前二年趙王有罪削其¶
河間郡膠西王卬以賣爵有姦削其六縣漢廷臣方議¶
削吳吳王濞恐削地無已因以此發謀欲舉事念諸侯¶
無足與計謀者聞膠西王勇好氣喜兵諸齊皆憚畏扵¶
是乃使中大夫應髙誂膠西王無文書口報曰吳王不¶
肖有宿夕之憂不敢自外使喻其驩心王曰何以教之¶
髙曰今者主上興於姦飾於邪臣好小善聽讒賊擅變¶