今戰能勝髙必疾妒吾功戰不能勝不免於死願將軍孰¶
計之陳餘亦遺章邯書曰白起為秦將南征鄢郢北阬¶
馬服攻城畧地不可勝計而竟賜死蒙恬為秦將北逐戎人¶
開榆中地數千里竟斬陽周(括地志云寧州羅川縣在/州東南七十里漢陽周縣)何¶
者功多秦不能盡封因以法誅之今將軍為秦將二歳¶
矣所亡失以十萬數而諸侯並起滋益多彼趙髙素䛕日¶
久今事急亦恐二世誅之故欲以法誅將軍以塞責使人¶
更代將軍以脱其禍夫將軍居外久多内郤有功亦誅且¶