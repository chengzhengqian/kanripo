為宅臯狼(地理志六西河郡臯狼縣也/按孟增居臯狼而生衡父)臯狼生衡父衡父¶
生造父造父以善御幸於周繆王得驥溫驪驊駵騄耳¶
之駟(騄音/録)西廵狩樂而忘歸(括地志云崑崙山在肅/州酒泉縣南八十里六)¶
(國春秋云前梁張駿酒泉守馬岌上言酒泉南山即崑/崙之丘也周穆王見西王母樂而忘歸即謂此有石室)¶
(王母堂珠璣樓嚴飾煥若神宫按肅州在京西北/二千九百六十里即小崑崙也非河源出處者)徐偃¶
王作亂(括地志云大徐城在泗州徐城縣北三十里古/徐國也博物志云徐君宫人有娠而生卵以為)¶
(不祥棄於水濱洲孤獨無有大鵠蒼銜所棄卵以歸覆/煖之乃成小兒生偃故宫人聞之更取飬之及長襲為)¶
(徐君後鵠蒼臨死生角而九尾化為成龍也鵠蒼成名/后蒼括地志又云徐城在越州鄭縣東南入海二百里)¶