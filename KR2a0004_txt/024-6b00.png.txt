(撫之曰此亡國之音也得此必/於桑間濮上乎紂之所由亡也)亡國之音也其政散其¶
民流誣上行私而不可止(若用此濮上之音其政必離/散而民人流徙逃亡縁臣誣)¶
(上各行私情國即滅/亡而不可禁止也)凡音者生於人心者也(此樂章第/三叚也前)¶
(第一明人心感樂第二叚明樂感人心此叚聖人制正/樂以應之此叚自有二重自凡音至反人道為一重却)¶
(應第二叚樂感人心也又自人心生而静至/王道備矣為一重却應第一叚人心感樂也)樂者通於¶
倫理者也(音初生自君心形而成樂樂成則能通於/百姓使各盡其類分故曰通倫理者也)是¶
故知聲而不知音者禽獸是也知音而不知樂者衆庶¶
是也唯君子為能知樂是故審聲以知音(聲為音本若/欲知音當湏)¶