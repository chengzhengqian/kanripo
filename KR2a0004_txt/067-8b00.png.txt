舌徒欲與吴王接踵而死孤之願也遂問子貢子貢曰¶
吴王為人猛暴羣臣不堪國家敝於數戰士卒弗忍百¶
姓怨上大臣内變子胥以諫死太宰嚭用事順君之過¶
以安其私是殘國之治也今王誠發士卒佐之以徼其¶
志重寶以説其心卑辭以尊其禮其伐齊必也彼戰不¶
勝王之福矣戰勝必以兵臨晉臣請北見晉君令共攻¶
之弱吴必矣其銳兵盡於齊重甲困於晉而王制其敝¶
此滅吴必矣越王大説許諾送子貢金百鎰劍一良矛¶