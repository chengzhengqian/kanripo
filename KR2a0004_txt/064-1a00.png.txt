欽定四庫全書¶
　史記正義卷六十四¶
　　　　　　　　　　　　唐　張守節　撰¶
司馬穰苴列傳第四　　　　史記六十四¶
司馬穰苴者田完之苗裔也(穰音若羊反苴音子徐反/曰穰苴為司馬官主兵)¶
齊景公時晉伐阿甄而燕侵河上(河上黄河南岸地/即滄徳二州北界)齊¶
師敗績景公患之晏嬰乃薦田穰苴曰穰苴雖田氏庶¶
孽然其人文能附衆武能威敵願君試之景公召穰苴¶