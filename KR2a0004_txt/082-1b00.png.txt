為燕所虜唯田單宗人以鐡籠故得脱東保即墨燕既¶
盡降齊城唯獨莒即墨不下燕軍聞齊王在莒并兵攻¶
之淖齒既殺湣王於莒因堅守距燕軍數年不下燕引¶
兵東圍即墨即墨大夫出與戰敗死城中相與推田單曰安¶
平之戰田單宗人以鐡籠得全習兵立以為将軍以即¶
墨拒燕頃之燕昭王卒惠王立與樂毅有隙田單聞之¶
乃縱反間於燕宣言曰齊王已死城之不抜者二耳樂¶
毅畏誅而不敢歸以伐齊為名實欲連兵南靣而王齊¶