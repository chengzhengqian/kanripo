命而立其庻子不宜乃詐越於齊齊湣王謂其相曰不¶
若留太子以求楚之淮北相曰不可郢中立王是吾抱¶
空質而行不義於天下也或曰不然郢中立王因與其¶
親王市曰予我下東國吾為王殺太子不然将與三國¶
共立之然則東國必可得矣齊王卒用其相計而歸楚¶
太子太子横至立為王是為頃襄王乃告于齊曰賴社¶
稷神靈國有王矣頃襄王横元年秦要懐王不可得地¶
楚立王以應秦秦昭王怒發兵出武關攻楚大敗楚軍斬首¶