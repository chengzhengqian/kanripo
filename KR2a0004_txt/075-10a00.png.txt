西入秦者無不欲疆秦而弱齊慿軾結靷東入齊者無¶
不欲彊齊而弱秦此雄雌之國也勢不兩立為雄雄者¶
得天下矣秦王跽而問之曰何以使秦無為雌而可馮¶
驩曰王亦知齊之廢孟嘗君乎秦王曰聞之馮驩曰使¶
齊重於天下者孟嘗君也今齊王以毁廢之其心怨必¶
背齊入秦則齊國之情人事之誠盡委之秦齊地可得¶
也豈直為雄也君急使使載幣隂迎孟嘗君不可失時¶
也如有齊覺悟復用孟嘗君則雌雄之所在未可知也¶