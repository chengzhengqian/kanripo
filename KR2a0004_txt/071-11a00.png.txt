杜郵今文信侯自請卿相燕而不肯行臣不知卿所死¶
處矣張唐曰請因孺子行令裝治行行有日甘羅謂文¶
信侯曰借臣車五乗請為張唐先報趙文信侯乃入言¶
之扵始皇曰昔甘茂之孫甘羅年少耳然名家之子孫¶
諸侯皆聞之今者張唐欲稱疾不肯行甘羅說而行之¶
今願先報趙請許遣之始皇召見使甘羅扵趙趙襄王¶
郊迎甘羅甘羅說趙王曰王聞燕太子丹入質秦歟曰¶
聞之曰聞張唐相燕歟曰聞之燕太子丹入秦者燕不¶