鄭地與大梁鄰王以為安乎王欲得故地今負彊秦之¶
親王以為利乎秦非無事之國也韓亡之後必將更事¶
更事必就易與利就易與利必不伐楚與趙矣是何也¶
夫越山踰河絶韓上黨而攻彊趙是復閼與之事秦必¶
不為也若道河内倍鄴朝歌絶漳釡水與趙兵決于邯¶
鄲之郊是知伯之禍也秦又不敢伐楚道涉山谷行三¶
千里(劉伯莊云秦兵向楚有兩道谷是西道河外東道/從褒斜入梁州即東南至申州攻石城止險阨之)¶
(塞/也)而攻冥阨之塞(冥音盲括地志云石城山在申州鍾/山縣東南二十一里魏攻冥阨即此)¶