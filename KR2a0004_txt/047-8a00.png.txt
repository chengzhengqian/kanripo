定公曰臣無藏甲大夫毋百雉之城使仲由為季氏宰¶
將墮三都於是叔孫氏先墮郈(括地志云郈亭在鄆州/宿城縣東三十二里)¶
季氏將墮費公山不狃叔孫輙率費人襲魯公與三子¶
入於季氏之宫登武子之臺費人攻之弗克入及公側¶
孔子命申句須樂頎下伐之費人北國人追之敗諸姑¶
蔑(括地志云姑蔑故城在兖州泗水縣/東四十五里按泗水縣本漢卞縣地)二子奔齊遂墮¶
費將墮成(括地志云故郕城在兖/州泗水縣西北五十里)公歛處父謂孟孫曰¶
墮成齊人必至于北門且成孟氏之保障無成是無孟¶