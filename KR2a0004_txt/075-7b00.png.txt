中立為諸侯無所屬齊襄王新立畏孟嘗君與連和復¶
親薛公文卒謚為孟嘗君(括地志云孟嘗君墓在徐州/滕縣五十二里卒在齊襄王)¶
(之時/也)諸子争立而齊魏共滅薛孟嘗絶嗣無後也初馮¶
驩聞孟嘗君好客躡屩而見孟嘗君曰先生逺辱何以¶
教文也馮驩曰聞君好士以貧身歸於君孟嘗君置𫝊¶
舍十日孟嘗君問𫝊舍長曰客何所為答曰馮先生甚¶
貧猶有一劍耳又蒯緱彈其劍而謌曰長鋏歸來乎食¶
無魚孟嘗君遷之幸舍食有魚矣五日又問𫝊舍長答¶