癸壬之為言任也言陽氣任養萬物於下也癸之為言¶
揆也言萬物可揆度故曰癸東至牽牛牽牛者言陽氣¶
牽引萬物出之也牛者冒也言地雖凍能冐而生也牛¶
者耕植種萬物也東至於建星建星建諸生也十二¶
月律中大吕大吕者其於十二子為丑(徐廣云此中闕/不説大吕及丑)¶
(也按此下闕文或一本云丑者紐也言/陽氣在上未降萬物厄紐未敢出也)丑者紐也言陽¶
氣在上未降萬物厄紐未敢出條風居東北主出萬物¶
條之言條治萬物而出之故曰條風南至於箕箕者言¶