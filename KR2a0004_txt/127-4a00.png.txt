卜者必法天地象四時順於仁義分䇿定卦按式正棊¶
然後言天地之利害事之成敗昔先王之定國家必先¶
龜策日月而後乃敢代正時日乃後入家産子必先占¶
吉凶乃有之自伏羲作八卦周文王演三百八十四爻¶
而天下治越王勾踐倣文王八卦以破敵國霸天下由¶
是言之卜筮有何負哉且夫卜筮者掃除設坐正其冠¶
帯然後乃言事此有禮也言而鬼神或以饗忠臣以事¶
其上孝子以飬其親慈父以畜其子此有徳者也而以¶