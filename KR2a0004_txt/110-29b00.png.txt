平城之憂髙后時單于書絶悖逆昔齊襄公復百世之¶
讎春秋大之是嵗太初四年也且鞮侯單于既立盡歸¶
漢使之不降者路充國等得歸單于初立恐漢襲之乃¶
自謂我兒子安敢望漢天子漢天子我丈人行也(胡即/反)¶
漢遣中郎將蘇武厚幣賂遺單于單于益驕禮甚倨非¶
漢所望也其明年浞野侯破奴得亡歸漢其明年漢使¶
貳師將軍廣利以三萬騎出酒泉擊右賢王扵天山(在/伊)¶
(川/)得胡首虜萬餘級而還匈奴大圍貳師將軍幾不脫¶