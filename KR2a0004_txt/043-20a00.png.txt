(也/)十年秦取我西都及中陽齊破燕燕相子之為君君反¶
為臣十一年王召公子職于韓立以為燕王使樂池送之¶
十三年秦拔我藺虜將軍趙莊(本一作庇/音疋婢反)楚魏王來過邯¶
鄲十四年趙何攻魏十六年秦恵王卒王遊大陵他日王¶
夢見處女鼓琴而歌詩曰美人熒熒兮顔若苕之榮(苕音/條毛)¶
(詩䟽云苕饒也幽州謂之翹饒蔓似瑩豆而細葉似蒺䔧/而青其華細緑色可生食味如小豆藿也又本草經云陵)¶
(苕生下濕水中七八月生華紫/草可以染帛煑沐頭髮即黒也)命乎命乎曽無我嬴(按命/名也)¶
(嬴姓嬴也言世衆名其美好曽無我/好嬴也重言名呼者以談說衆也)異日王飲酒樂數言¶