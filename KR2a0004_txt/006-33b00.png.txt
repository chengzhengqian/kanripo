今釋阿房宫弗就則是章先帝舉事過也復作阿房宫¶
外撫四夷如始皇計盡徴其材士(謂材官蹶/張之士)五萬人為¶
屯衛咸陽令教射狗馬禽獸當食者多(謂材士/及狗馬)度不足¶
下調(度田洛反下行嫁反調/田吊反謂下令調斂也)郡縣轉輸菽粟芻藁皆令¶
自齎糧食咸陽三百里内不得食其穀用法益刻深七¶
月戍卒陳勝(音/升)等反故荆地為張楚勝自立為楚王居¶
陳遣諸將徇地山東郡縣少年苦秦吏皆殺其守尉令¶
丞反以應陳涉相立為侯王合從西鄉名為伐秦不可¶