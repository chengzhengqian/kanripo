(十四/年)與秦平是時越已滅吳而不能正江淮北(正長也/江淮北)¶
(謂廣陵縣徐/泗等州也)楚東侵廣地至泗上五十七年惠王卒子¶
簡王中立(中音/仲反)簡王元年北伐滅莒(括地志云宻州莒/縣故國也言楚伐)¶
(者莒在徐/泗之北)八年魏文侯韓武子趙桓子始列為諸侯二¶
十四年簡王卒子聲王(謚法云不生/其國曰聲也)當立聲王六年盗¶
殺聲王子悼王熊疑立悼王二年三晉來伐楚至乘邱¶
而還(年表云三晉公子伐我至乗邱誤也已觧在年表/中地理志云乗邱故城在兖州瑕邱縣西北三十)¶
(五里/是也)四年楚伐周鄭殺子陽九年伐韓取負黍十一年¶