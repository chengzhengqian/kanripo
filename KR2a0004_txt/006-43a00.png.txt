至秦王續六世之餘烈振長䇿而御宇内吞二周而亡¶
諸侯履至尊而制六合執捶拊以鞭笞天下威振四海¶
南取百越之地以為桂林象郡百越之君俛首係頸委¶
命下吏乃使䝉恬北築長城而守藩籬却匈奴七百餘¶
里胡人不敢南下而牧馬士不敢彎弓而報怨於是廢¶
先王之道焚百家之言以愚黔首墮名城殺豪俊收天¶
下之兵聚之咸陽銷鋒鑄鐻以為金人十二以弱黔首¶
之民然後斬華為城因河為津據億丈之城臨不測之¶