(狹則禮樂/亦不具)干戚之舞非備樂也(證樂不備也干戚周武/也樂以文徳為備故用)¶
(朱絲疎越干戚之/舞故非備樂也)亨孰而祀非達禮也(解禮不具也謂/腥俎𤣥尊表誠)¶
(象古而已不在芬苾孰味/是乃澆世為之非達禮也)五帝殊時不相沿樂三王異¶
世不相襲禮(庾蔚之云樂興於五帝禮成於三王樂興/王者之功禮隨世之質文崔靈思云五帝)¶
(淳澆不同故不得相沿為樂三王/文質之不等故不得相襲為同禮)樂極則憂禮粗則偏¶
矣及夫敦樂而無憂禮備而不偏者其唯大聖乎天髙¶
地下萬物散殊而禮制行也(天髙於上地卑於下萬物/布散殊别於其中而大聖)¶
(制禮别異尊卑是衆大而行故云禮/制行矣禮以節制為義故云禮制)流而不息合同而¶