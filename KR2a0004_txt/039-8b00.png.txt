重耳走蒲夷吾走屈保其城自備守初獻公使士蒍為¶
(蒍為詭反/為于偽反)二公子築蒲屈城弗就夷吾以告公公怒士¶
蒍士蒍謝曰邉城少㓂安用之退而歌曰狐裘蒙茸一¶
國三公吾誰適從卒就城及申生死二子亦歸保其城¶
二十二年獻公怒二子不辭而去果有謀矣乃使兵伐¶
蒲蒲人之宦者勃鞮(勃白沒反鞮都提反韋昭云伯楚/寺人勃之字也於文公時為勃鞮)¶
(也/)命重耳促自殺重耳踰垣宦者追斬其衣袪重耳遂¶
奔翟使人伐屈屈守城不可下是嵗也晉復假道於虞¶