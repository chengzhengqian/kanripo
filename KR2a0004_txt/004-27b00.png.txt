(仲不敢以職自髙/卒受本位之禮也)九年齊桓公卒十二年叔帶復歸於¶
周十三年鄭伐滑(杜預云滑故國都河南緱氏縣為秦/所滅時屬鄭晉後屬周事在魯僖公)¶
(二十年括地志云緱氏故城本費城/也在洛州緱氏縣南東二十五里也)王使游孫伯服請¶
滑鄭人囚之鄭文公怨惠王之入不與厲公爵(左傳云/莊公二)¶
(十一年王巡虢狩虢公為王宫于&KR4253;王與之酒泉鄭伯/之享王王以后之鞶鑒與之虢公請器王與之爵鄭伯)¶
(由是怨王也杜預云后鞶帶而以鏡/為飾也爵飲酒器也&KR4253;地酒泉周邑)又怨襄王之與衛¶
滑故囚伯服王怒將以翟伐鄭富辰諫曰凡我周之東¶
徙晉鄭焉依子頽之亂又鄭之由定今以小怨弃之王¶