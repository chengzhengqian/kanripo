女修其業事各有序惠被諸産久並來田莫不安所羣¶
臣誦烈請刻此石垂著儀矩因使韓終侯公石生求仙¶
人不死之藥始皇巡北邊從上郡入燕人盧生使(所吏/反)¶
入海還以鬼神事因奏録圖書曰亡秦者胡也始皇乃¶
使將軍䝉恬發兵三十萬人北擊胡畧取河南地(今靈/夏勝)¶
(等州奉/畧取之)¶
三十三年發諸賞逋亡人贅壻賈人畧取陸梁地(嶺南/之人)¶
(多處山陸其性/强梁故曰陸梁)為桂林象郡南海(即廣州/南海縣)以適遣戍(適/音)¶