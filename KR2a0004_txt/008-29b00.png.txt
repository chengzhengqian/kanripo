是嵗徙貴放楚昭屈景懷齊田氏闗中未央宫成髙祖¶
大朝諸侯羣臣置酒未央前殿髙祖奉玉巵起為太上¶
皇夀曰始大人常以臣無賴不能治産業不如仲力今¶
某之業所就孰與仲多殿上羣臣皆呼萬嵗大笑為樂¶
十年十月淮南王黥布梁王彭越燕王盧綰荆王劉賈¶
楚王劉交齊王劉肥長沙王吴芮皆來朝長樂宫(括地/志云)¶
(秦櫟陽故宫在雍州櫟陽縣北三十五里秦獻公所/造三輔黄圖云髙祖都長安未有宫室居櫟陽宫也)春¶
夏無事七月太上皇崩櫟陽宫楚王梁王皆來送葬赦¶