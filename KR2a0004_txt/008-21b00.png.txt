廣犇彭越當此時彭越將兵居梁地往來苦楚兵絶其¶
糧食¶
四年項羽乃謂海春侯大司馬曹咎曰謹守成臯若漢¶
挑戰(挑田弔/反下同)慎勿與戰無令得東而已我十五日必定¶
梁地復從將軍乃行擊陳留外黄睢陽下之漢果數挑¶
楚軍楚軍不出使人辱之五六日大司馬怒度兵汜水¶
(汜音祀在成/臯故城東)士卒半渡漢擊之大破楚軍盡得楚國金¶
玉貨賂大司馬咎長史欣皆自剄汜水上項羽至睢陽¶