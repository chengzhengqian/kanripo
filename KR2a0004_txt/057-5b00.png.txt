尉下其事長安逮捕勃治之勃恐不知置辭吏稍侵辱¶
之勃以千金與獄吏獄吏乃書牘背示之曰以公主為¶
證公主者孝文帝女也勃太子勝之尚之故獄吏教引¶
為證勃之益封受賜盡以予薄昭及繫急薄昭為言薄¶
太后太后亦以為無反事文帝朝太后以冐絮提文帝¶
曰絳侯綰皇帝璽將兵於北軍不以此時反今居一小¶
縣顧欲反邪文帝既見絳侯獄辭乃謝曰吏事方驗而¶
出之於是使使持節赦絳侯復爵邑絳侯既出曰吾嘗¶