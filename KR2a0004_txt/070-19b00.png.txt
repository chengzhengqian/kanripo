也今楚不加善於秦而善軫者軫自為厚而為王薄也¶
且軫欲去秦而之楚王胡不聽乎王謂陳軫曰吾聞子¶
欲去秦之楚有之乎軫曰然王曰儀之言果信矣軫曰¶
非獨儀知之也行道之士盡知之矣昔子胥忠於其君¶
而天下爭以為臣曾參孝於其親而天下願以為子故¶
賣僕妾不出閭巷而售者良僕妾也出婦嫁於鄉曲者¶
良婦也今軫不忠其君楚亦何以軫為忠乎忠且見棄¶
軫不之楚何歸乎王以其言為然遂善待之居秦期年¶