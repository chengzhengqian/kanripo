則麒麟不至郊竭澤涸漁則蛟龍不合隂陽覆巢毁卵¶
則鳯皇不翔何則君子諱傷其類也夫鳥獸之於不義¶
也尚知辟之而況乎丘哉乃還息乎陬鄉作為陬操以¶
哀之而反乎衛入主蘧伯玉家他日靈公問兵陳孔子¶
曰爼豆之事則嘗聞之軍旅之事未之學也明日與孔¶
子語見蜚鴈仰視之色不在孔子孔子遂行復如陳夏¶
衛靈公卒立孫輙是為衛出公六月趙鞅内太子蒯瞶¶
于戚陽虎使太子纔八人衰絰偽自衛迎者哭而入遂¶