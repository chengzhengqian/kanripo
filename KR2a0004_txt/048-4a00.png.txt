闗止次曹陽(括地志云曹陽故亭亦名好陽亭在陜州/桃林縣東南十四里崔浩云曹陽坑名自)¶
(南出北通於河按魏/武帝改曰好陽也)二三月章邯追敗之復走次澠池¶
(黽池河南/府縣是也)十餘日章邯擊大破之周文自剄軍遂不戰¶
武臣到邯鄲自立為趙王陳餘為大將軍張耳召騷為¶
左右丞相陳王怒捕繫武臣等家室欲誅之柱國曰泰¶
未亾而誅趙王將相家屬此生一秦也不如因而立之¶
陳王乃遣使者賀趙而徙繫武臣等家屬宫中而封其¶
子張敖為成都君(成都蜀郡縣/涉遥封之)趣趙兵亟入闗趙王將¶