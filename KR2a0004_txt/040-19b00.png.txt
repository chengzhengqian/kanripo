(縣東北三十三里在故都城東五/里即楚國故昭王徙都鄀城也)十六年孔子相魯二¶
十年楚滅頓(括地志云陳州南頓縣故頓子國應劭云/古頓子國姬姓也逼於陳後南徙故曰南)¶
(頓/)滅胡(括地志云故胡城/在豫州郾城縣界)二十一年吳王闔閭伐越越¶
王勾踐射傷吳王遂死吳由此怨越而不西伐楚二十¶
七年春吳伐陳楚昭王救之軍城父十月昭王病於軍¶
中有赤雲如鳥夾日而蜚昭王問周太史太史曰是害¶
於楚王然可移於将相将相聞是言乃請自以身禱於¶
神昭王曰将相孤之股肱也今移禍庸去是身乎弗聴¶