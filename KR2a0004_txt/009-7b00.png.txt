死兮誰者憐之吕氏絶理兮託天報仇丁丑趙王幽死¶
以民禮葬之長安民冢次已丑日食晝晦太后惡之心¶
不樂乃謂左右曰此為我也二月徙梁王恢為趙王吕¶
王産徙為梁王梁王不之國為帝太傅立皇子平昌侯¶
太為吕王更名梁曰吕吕曰濟川太后女弟吕嬃有女¶
為營陵侯劉澤妻澤為大將軍太后王諸吕恐即崩後¶
劉將軍為害廼以劉澤為琅邪王以慰其心梁王恢之¶
徙王趙心懐不樂太后以吕産女為趙王后王后從官¶