利事罪至族自殺其時兩弟及兩婚家亦各自坐他罪¶
而族光禄徐自為曰悲夫夫古有三族而王温舒罪至¶
同時而五族乎温舒死家直累千金後數嵗尹齊亦以¶
淮陽都尉病死家直不滿五十金所誅滅淮陽甚多及¶
死仇家欲燒其尸尸亡去歸𦵏自温舒等以惡為治而¶
郡守都尉諸侯二千石欲為治者其治大抵盡放温舒¶
而吏民益輕犯法盗賊滋起南陽有梅免白政楚有殷¶
中杜少齊有徐勃燕趙之閒有堅盧范生之屬大羣至¶