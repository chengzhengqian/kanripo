卒謚為梁懐王懐王最少子愛幸異於他子其明年徙¶
淮陽王武為梁王梁王之初王梁孝文帝之十二年也¶
梁王自初王通厯已十一年矣梁王十四年入朝十七¶
年十八年比年入朝留其明年乃之國二十一年入朝¶
二十二年孝文帝崩二十四年入朝二十五年復入朝¶
是時上未置太子也上與梁王燕飲嘗從容言曰千秋¶
萬嵗後傳於王王辭謝雖知非至言然心内喜太后亦¶
然其春呉楚齊趙七國反吳楚先撃梁棘壁(括地志云/大棘故城)¶