焍黄(焍音題焍焦也言以梁米雞夘祓去龜之不祥/令灼之不焦不黄若色焦及黄卜之不中也)祓¶
去玉靈之不祥玉靈必信以誠知萬事之情辯兆皆可¶
占不信不誠則燒玉靈揚其灰以徵後龜其卜必北向¶
龜甲必尺二寸¶
卜先以造灼鑚鑚中已又灼龜首各三又復灼所鑚中¶
曰正身灼首曰正足各三即以造三周龜祝曰假之玉¶
靈夫子夫子玉靈荆灼而心令而先知而上行於天下¶
行於淵諸靈數刺莫如汝信今日良日行一良貞其欲¶