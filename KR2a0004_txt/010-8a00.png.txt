專為丞相¶
二年十月丞相平卒復以絳侯勃為丞相上曰朕聞古¶
者諸侯建國千餘嵗各守其地以時入貢民不勞苦上¶
下驩心靡有遺徳今列侯多居長安邑逺吏卒給輸費¶
苦而列侯亦無由教馴其民(馴古/訓字)其令列侯之國為吏¶
及詔所止者遣太子十一月晦日有食之(按説文云日/蝕則朔月蝕)¶
(則望而云晦日/蝕之恐厯錯誤)十二月望日又食上曰朕聞之天生蒸¶
民為之置君以養治之人主不徳布政不均則天示之¶