夫羙好孔文子卒良夫通於悝母太子在宿悝母使良¶
夫於太子太子與良夫言曰茍能入我國報子以乘軒¶
免子三死母所與(杜預云三罪紫衣袒裘帶劍也紫衣/君服也熱故偏袒不敬也衛侯求令)¶
(名者與之食焉太子請使良夫良夫紫衣狐/裘不釋劍而食太子使牽退數之罪而殺之)與之盟許¶
以悝母為妻閏月良夫與太子入舍孔氏之外圃昬二¶
人蒙衣而乘宦者羅御如孔氏孔氏之老欒寗問之稱¶
姻妾以告遂入適伯姬氏既食悝母杖戈而先太子與¶
五人介輿猳從之伯姬劫悝於厠强盟之遂劫以登臺¶