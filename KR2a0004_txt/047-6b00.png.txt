所試莫能已用曰葢周文武起豐鎬而王今費雖小儻¶
庶㡬乎欲往子路不説止孔子孔子曰夫召我者豈徒¶
哉如用我其為東周乎然亦卒不行其後定公以孔子¶
為中都宰一年四方皆則之由中都宰為司空由司空¶
為大司冦定公十年春及齊平夏齊大夫黎鉏言於景¶
公曰魯用孔丘其勢危齊乃使使告魯為好㑹㑹於夹¶
谷魯定公且以乗車好往孔子攝相事曰臣聞有文事¶
者必有武備有武事者必有文備古者諸侯出疆必具¶