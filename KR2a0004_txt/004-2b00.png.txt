(公劉徙漆縣漆水南渡渭水至南山取材木為用也括/地志云豳州新平縣即漢漆縣也漆水在岐州普閏縣)¶
(東岐山漆/水東入渭)行者有資居者有畜積民賴其慶百姓懐之¶
多徙而保歸焉周道之興自此始故詩人歌樂思其徳¶
公劉卒子慶節立國於豳(括地志云豳州新平縣即漢/漆沮縣詩豳國公劉所邑之)¶
(地/也)慶節卒子皇僕立皇僕卒子差弗立差弗卒子毁隃¶
立毁隃卒子公非立公非卒子髙圉立髙圉卒子亞圉¶
立亞圉卒子公叔祖𩔖立公叔祖類卒子古公亶父立¶
古公亶父復修后稷公劉之業積徳行義國人皆戴之¶