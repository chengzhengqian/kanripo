襲宫逢主屨茀茀曰且無入驚宫驚宫未易入也無知¶
弗信茀示之創(音/瘡)乃信之待宫外令茀先入茀先入即¶
匿襄公户間良久無知等恐遂入宫茀反與宫中及公¶
之幸臣攻無知等不勝皆死無知入宫求公不得或見¶
人足於户間發視乃襄公遂弑之而無知自立為齊君¶
桓公元年春齊君無知游於雍林雍林人甞有怨無知¶
及其往游雍林人襲殺無知告齊大夫曰無知弑襄公¶
自立臣謹行誅唯大夫更立公子之當立者唯命是聼¶