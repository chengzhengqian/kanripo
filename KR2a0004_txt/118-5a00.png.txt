人得幸者十人從居他可盡誅所與謀者於是乃遣淮¶
南王載以輜車令縣以次𫝊是時袁盎諫上曰上素驕¶
淮南王弗為置嚴𫝊相以故至此且淮南王為人剛今¶
暴摧折之臣恐卒逢霧露病死陛下為有殺弟之名奈¶
何上曰吾特苦之耳今復之縣𫝊淮南王者皆不敢發¶
車封淮南王乃謂侍者曰誰謂乃公勇者吾安能勇吾¶
以驕故不聞吾過至此人生一世間安能邑邑如此乃¶
不食死至雍(今歧州/雍縣也)雍令發封以死聞上哭甚悲謂袁¶