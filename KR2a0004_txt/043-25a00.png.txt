望也公子成再拜稽首曰臣愚不達于王之義敢道世¶
俗之聞臣之辠也今王將繼簡襄之意以順先王之志¶
臣敢不聼命乎再拜稽首乃賜胡服明日服而朝于是¶
始出胡服令也趙文趙造周祒趙俊皆諫止王母胡服¶
如故法便王曰先王不同俗何古之法帝王不相襲何¶
禮之循虙戲神農教而不誅黄帝堯舜誅而不怒及至¶
三王隨時制法因事制禮法度制令各順其宜衣服器¶
械各便其用故禮也不必一道而便國不必古聖人之¶