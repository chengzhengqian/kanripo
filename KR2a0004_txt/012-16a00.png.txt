中嶽太室從官在山下聞若有言萬嵗云(漢儀注云有稱萬/嵗可十萬人聲)¶
問上上不言問下下不言於是以三百户封太室奉祠¶
命曰崇髙邑(顔師古云以崇奉嵩/髙山故謂之崇髙也)東上泰山山之草木葉¶
未生乃令人上石立之泰山顚上遂東巡海上行禮祠¶
八神齊人之上疏言神怪竒方者以萬數然無驗者乃¶
益發船令言海中神山者數千人求蓬萊神人公孫卿¶
持節常先行候名山至東萊言夜見一人長數丈就之¶
則不見見其跡甚大類禽獸云羣臣有言見一老父牽¶