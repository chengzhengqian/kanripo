城下水空以空其城益發戍甲卒十八萬酒泉張掖北¶
至居延休屠以衛酒泉而發天下七科適(音讁張晏云/吏有罪一亡)¶
(命二贅壻三賈人四故有市藉五父母有市籍六大父/母有藉七凡七科武帝天漢四年發天下七科讁出朔)¶
(方/也)及載糒給貳師轉車人徒相連屬至敦煌而拜習馬¶
者二人為執驅校尉備破宛擇取其善馬云於是貳師¶
後復行兵多而所至小國莫不迎出食給軍至侖頭侖¶
頭不下攻數日屠之自此而西平行至宛城漢兵到者¶
三萬人宛兵迎擊漢兵漢兵射敗之宛走入葆乗其城¶