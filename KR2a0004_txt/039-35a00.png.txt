可謂不黨矣外舉不隠仇内舉不隠子方會諸侯悼公¶
弟楊干亂行魏絳戮其僕悼公怒或諫公公卒賢絳任¶
之政使和戎戎大親附十一年悼公曰自吾用魏絳九¶
合諸侯和戎翟魏子之力也賜之樂三讓乃受之冬秦¶
取我櫟十四年晉使六卿率諸侯伐秦度涇大敗秦軍¶
至棫林而去十五年悼公問治國於師曠師曠曰唯仁¶
義為本冬悼公卒子平公彪立平公元年伐齊齊靈公¶
與戰靡下齊師敗走晏嬰曰君亦毋勇何不止戰遂去¶