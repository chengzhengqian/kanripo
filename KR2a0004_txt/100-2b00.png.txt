皆阿吕后意曰然季布曰樊噲可斬也夫髙帝將兵四¶
十餘萬衆困於平城今噲奈何以十萬衆横行匃奴中¶
面欺且秦以事於胡陳勝等起于今創痍未瘳噲又面¶
䛕欲揺動天下是時殿上皆恐太后罷朝遂不復議撃¶
匃奴事季布為河東守孝文時人有言其賢者孝文召¶
欲以為御史大夫復有言其勇使酒難近至留邸一月¶
見罷季布因進曰臣無功竊寵待罪河東陛下無故召¶
臣此人必有以臣欺陛下者今臣至無所受事罷去此¶