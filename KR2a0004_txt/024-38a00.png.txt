師曠曰君徳義薄不可以聽之平公曰寡人所好者音¶
也願聞之師曠不得已援琴而鼓之一奏之有𤣥鶴二¶
八集乎廊門再奏之延頸而鳴舒翼而舞平公大喜起¶
而為師曠夀反坐問曰音無此最悲乎師曠曰有昔者¶
黄帝以大合鬼神今君徳義薄不足以聽之聽之將敗¶
平公曰寡人老矣所好者音也願遂聞之師曠不得已¶
援琴而鼔之一奏之有白雲從西北起再奏之大風至¶
而雨隨之飛廊瓦左右皆奔走平公恐懼伏於廊屋之¶