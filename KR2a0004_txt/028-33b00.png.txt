未曉其制度濟南人公玉帶上黄帝時明堂圖明堂圖¶
中有一殿四面無壁以茅蓋通水圜宫垣為複道上有¶
樓從西西入命曰昆侖天子從之入以拜祠上帝焉於¶
是上令奉髙作明堂汶上如帶圖及五年脩封則祠太¶
一五帝於明堂上坐令髙皇帝祠坐對之祠后土於下¶
房以二十太牢天子從昆侖道入始拜明堂如郊禮禮¶
畢燎堂下而上又上㤗山自有祕祠其巓而太山下祠¶
五帝各如其方黄帝并赤帝而有司侍祠焉山上舉火¶