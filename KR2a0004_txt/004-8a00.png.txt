馬司徒司空諸節齊栗信哉予無知以先祖有徳臣小¶
子受先功畢立賞罰以定其功遂興師師尚父號曰總¶
爾衆庶與爾舟楫後至者斬武王渡河中流白魚躍入¶
王舟中武王俯取以祭既渡有火自上復于下至于王¶
屋流為烏其色赤其聲魄云是時諸侯不期而㑹盟津¶
者八百諸侯諸侯皆曰紂可伐矣武王曰女未知天命¶
未可也乃還師歸居二年聞紂昬亂暴虐滋甚殺王子¶
比干囚箕子太師疵少師彊抱其樂器而犇周於是武¶