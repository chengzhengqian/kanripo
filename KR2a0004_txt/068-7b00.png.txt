三置晉國之君一救荆國之禍發教封内而巴人致貢¶
施徳諸侯而八戎來服由余聞之欵闗請見五羖大夫¶
之相秦也勞不坐乗暑不張葢行於國中不從車乗不¶
操干戈功名藏於府庫徳行施於後世五羖大夫死秦¶
國男女流涕(音/体)童子不歌謡舂者不相杵此五羖大夫¶
之徳也今君之見秦王也因嬖人景監以為主非所以¶
為名也相秦不以百姓為事而大築冀闕非所以為功¶
也刑黥太子之師𫝊殘傷民以駿刑是積怨畜禍也教¶