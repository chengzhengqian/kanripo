期不㑹具以素所意告遂曰今如此不取恐為大害非¶
獨樓船又且與朝鮮共滅吾軍遂亦以為然而以節召¶
樓船將軍入左將軍營計事即命左將軍麾下執捕樓¶
船將軍并其軍以報天子天子誅遂左將軍已并兩軍¶
即急擊朝鮮朝鮮相路人相韓隂尼谿相參將軍王唊¶
相與謀曰始欲降樓船樓船今執獨左將軍并將戰益¶
急恐不能與戰王又不肯降隂唊路人皆亡降漢路人¶
道死元封三年夏尼谿相參乃使人殺朝鮮王右渠來¶