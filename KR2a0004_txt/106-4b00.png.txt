更律令侵奪諸侯之地徴求滋多誅罰良善日以益甚¶
里語有之舐糠及米吳與膠西知名諸侯也一時見察¶
恐不得安肆矣吳王身有内病不能朝請二十餘年嘗¶
患見疑無以自白今脅肩累足猶懼不見釋竊聞大王¶
以爵事有適(張革/反)所聞諸侯削地罪不至此此恐不得¶
削地而已王曰然有之子將奈何髙曰同惡相助同好¶
相留同情相成同欲相趨同利相死今吳王自以為與¶
大王同憂願因時循理棄軀以除患害扵天下億亦可¶