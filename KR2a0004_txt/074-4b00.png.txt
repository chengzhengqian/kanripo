駟束帛加璧黄金百鎰終身不仕¶
慎到趙人田駢接子齊人環淵楚人皆學黄老道徳之¶
術因發明序其指意故慎到著十二論環淵著上下篇¶
而田駢接子皆有所論焉¶
騶奭者齊諸騶子亦頗采騶衍之術以紀文於是齊王¶
嘉之自如淳于髠以下皆命曰列大夫為開第康荘之¶
衢高門大屋尊寵之覧天下諸侯賔客言齊能致天下¶
賢士也¶