興兵誅暴亂頼宗廟之靈六王咸伏其辜天下大定今¶
名號不更無以稱成功𫝊後世其議帝號丞相綰御史¶
大夫刼廷尉斯等皆曰昔者五帝地方千里其外侯服¶
夷服諸侯或朝或否天子不能制今陛下興義兵誅殘¶
賊平定天下海内為郡縣(郡人所/羣聚也)法令由一統自上古¶
以來未嘗有五帝所不及臣等謹與博士議曰古有天¶
皇有地皇有泰皇泰皇最貴臣等昧死上尊號王為泰¶
皇命為制令為詔(令音力政反制詔三/代無文秦始有之)天子自稱曰朕¶