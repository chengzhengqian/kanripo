二年圍鄭鄭伯降已復國鄭伯六年春晉使郤克於齊¶
齊使夫人帷中而觀之郤克上夫人笑之郤克曰不是¶
報不復涉河歸請伐齊晉侯弗許齊使至晉郤克執齊¶
使者四人河内殺之八年晉伐齊齊以公子疆質晉晉¶
兵去十年春齊伐魯衛魯衛大夫如晉請師皆因郤克¶
晉使郤克以車八百乘為中軍將士爕將上軍欒書將¶
下軍以救魯衛伐齊六月壬申與齊侯兵合靡笄下癸¶
酉陳于鞌逢丑父為齊頃公右頃公曰馳之破晉軍㑹¶