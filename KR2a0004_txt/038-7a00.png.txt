九年宣公病讓其弟和曰父死子繼兄死弟及天下通¶
義也我其立和和亦三讓而受之宣公卒弟和立是為¶
穆公穆公九年病召大司馬孔父謂曰先君宣公舍太¶
子與夷而立我我不敢忘我死必立與夷也孔父曰羣¶
臣皆願立公子馮穆公曰毋立馮吾不可以負宣公於¶
是穆公使馮出居鄭八月庚辰穆公卒兄宣公子與夷¶
立是為殤公君子聞之曰宋宣公可謂知人矣立其弟¶
以成義然卒其子復享之殤公元年衛公子州吁弑其¶