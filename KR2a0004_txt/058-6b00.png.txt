子曰李太后有淫行而梁王襄無良師𫝊故䧟不義乃¶
削梁八城梟任王后首于市梁餘尚有十城襄立三十¶
九年卒諡為平王子無傷立為梁王也¶
濟川王明者梁孝王子以桓邑侯孝景中六年為濟川¶
王七嵗坐射殺其中尉漢有司請誅天子弗忍誅廢明¶
為庶人遷房陵地入于漢為郡¶
濟東王彭離者梁孝王子以孝景中六年為濟東王二¶
十九年彭離驕悍無人君禮昬暮私與其奴亡命少年¶