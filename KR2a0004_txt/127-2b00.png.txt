賤簡也世皆言曰夫卜者多言誇嚴以得人情虛髙人¶
禄命以說人志擅言禍災以傷人心矯言鬼神以盡人¶
財厚求拜謝以私於已此吾之所耻故謂之卑汙也司¶
馬季主曰公且安坐公見夫被髪童子乎日月照之則¶
行不照則止問之日月疵瑕吉凶則不能理由是觀之¶
能知别賢與不肖者寡矣賢之行也直道以正諫三諫¶
不聽則退其譽人也不朢其報惡人也不顧其怨以便¶
國家利衆為務故官非其任不處也禄非其功不受也¶