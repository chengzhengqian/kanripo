氏也我將弗墮十二月公圍成弗克定公十四年孔子¶
年五十六由大司冦行攝相事有喜色門人曰聞君子¶
禍至不懼福至不喜孔子曰有是言也不曰樂其以貴¶
下人乎於是誅魯大夫亂政者少正夘與聞國政三月¶
粥羔豚者弗飾賈男女行者别於塗塗不拾遺四方之¶
客至乎邑者不求有司皆予之以歸齊人聞而懼曰孔¶
子為政必霸霸則吾地近焉我之為先并矣盍致地焉¶
犂鉏曰請先嘗沮之沮之而不可則致地庸遲乎於是¶