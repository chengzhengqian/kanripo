秦王見孤憤五蠧之書曰嗟乎寡人得見此人與之㳺¶
死不恨矣李斯曰此韓非之所著書也秦因急攻韓韓¶
王始不用非及急廼遣非使秦秦王恱之未信用李斯¶
姚賈害之毁之曰韓非韓之諸公子也今王欲并諸侯¶
非終為韓不為秦此人之情也今王不用乆留而歸之¶
此自遺患也不如以過法誅之秦王以為然下吏治非¶
李斯使人遺非藥使自殺韓非欲自陳不得見秦王後¶
悔之使人赦之非已死矣申子韓子皆著書𫝊于後世¶