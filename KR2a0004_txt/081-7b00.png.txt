奢立斬之堅壁留二十八日不行復益増壘秦間來入¶
趙奢善食而遣之間以報秦将秦将大喜曰夫去國三十里¶
(國謂邯鄲/趙之都地)而軍不行乃増壘閼與非趙地也趙奢既已¶
遣秦間乃卷甲而趨之二日一夜至令善射者去閼與¶
五十里而軍軍壘成秦人聞之悉甲而至軍士許厯請¶
以軍事諫趙奢曰内之許厯曰秦人不意趙師至此其¶
來氣盛将軍必厚集其陣以待之不然必敗趙奢曰請受令¶
許厯曰請就鈇質之誅趙奢曰胥後令(胥猶須也軍去/城都三十里)¶