函之固自若也陳涉之位非尊於齊楚燕趙韓魏宋衛¶
中山之君鉏櫌棘矜非錟於句㦸長鎩也適戍之衆非¶
抗於九國之師深謀逺慮行軍用兵之道非及鄉時之¶
士也然而成敗異變功業相反也試使山東之國與陳¶
涉度長絜大比權量力則不可同年而語矣然秦以區¶
區之地千乗之權招八州而朝同列百有餘年矣然後¶
以六合為家殽函為宫一夫作難而七廟墮身死人手¶
為天下笑者何也仁義不施而攻守之勢異也秦并海¶