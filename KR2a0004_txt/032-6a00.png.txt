紀遷去其邑十二年初襄公使連稱管至父戍葵丘𤓰¶
時而往及𤓰而代往戍一嵗卒𤓰時而公弗為發代或¶
為請代公弗許故此二人怒因公孫無知謀作亂連稱¶
有從妹在公宫無寵使之間襄公曰事成以女為無知¶
夫人冬十二月襄公游姑棼(音扶/云反)遂獵沛丘(左傳云齊/襄公田于)¶
(貝邱墜車傷/足即此也)見彘從者曰彭生公怒射之彘人立而啼¶
公懼墜車傷足失屨反而鞭主屨者茀三百茀(非佛反/下同茀)¶
(主履/者也)出宫而無知連稱管至父等聞公傷乃遂率其衆¶