以安邊也禍結而不解兵休而復起近者愁苦逺者驚駭非¶
所以持乆也今天下鍜甲砥劒橋箭累弦轉輸運糧未見¶
休時此天下之所共憂也夫兵久而變起事煩而慮生今¶
外郡之地或㡬千里列城數十形束壤制旁脅諸侯非公¶
室之利也上觀齊晉之所以亡者公室卑削六卿大盛也¶
下觀秦之所以滅者嚴法刻深欲大無窮也今郡守之¶
權非特六卿之重也地㡬千里非特閭巷之資也甲兵¶
器械非特棘矜之用也以遭萬世之變則不可稱諱也¶