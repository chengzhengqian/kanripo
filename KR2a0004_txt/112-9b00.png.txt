為數世隆南面負扆攝袂而揖王公此陛下之所服也¶
臣聞圖王不成其敝足以安安則陛下何求而不得何¶
為而不成何征而不服乎哉嚴安上書曰臣聞周有天¶
下其治三百餘嵗成康其隆也刑錯四十餘年而不用¶
及其衰也亦三百餘嵗故五伯更起五伯者常佐天子¶
興利除害誅暴禁邪匡正海内以尊天子五伯既沒賢¶
聖莫續天子孤弱號令不行諸侯恣行彊陵弱衆暴寡¶
田常篡齊六卿分晉並為戰國此民之始苦也於是彊¶