歎曰堯舜放逐骨肉(帝系云堯黄帝之後舜顓頊之後/四凶之内有承黄帝顓頊者而堯)¶
(舜竄之故放逐骨由耳四凶者共工三苖/伯鯀及驩兠皆堯舜之同姓故云骨肉也)周公殺管蔡¶
天下稱聖何者不以私害公天下豈以我為貪淮南王¶
地邪乃徙城陽王王淮南故地而追尊謚淮南王為厲¶
王(謚法云暴慢/無親曰厲)置園復如諸侯儀孝文十六年徙淮南¶
王喜復故城陽上憐淮南厲王廢法不軌自使失國蚤¶
死乃立其三子阜陵侯安為淮南王安陽侯勃為衡山¶
王周陽侯賜為廬江王皆復得厲王時地參分之東城¶