而雍菅廟亦有杜主杜主故周之右將軍(括地志云杜/祠雍州長安)¶
(縣西南/十五里)二其在秦中最小鬼之神者各以嵗時奉祠唯¶
雍四畤上帝為尊(括地志云鄜畤吳陽上下畤是言秦/用四畤祠上帝青赤白最尊貴之也)¶
其光景動人民唯陳寳故雍四畤春以為嵗禱因泮凍¶
秋涸凍冬賽祠五月嘗駒及四仲之月祠若月祠陳寶¶
節來一祠春夏用騂秋冬用駵畤駒四匹木禺龍欒車¶
一駟木禺車馬一駟各如其帝色黄犢羔各四珪幣各¶
有數皆生瘞埋無俎豆之具(豆以木為之受四升髙尺/二寸&KR0238;其中大夫以上赤)¶