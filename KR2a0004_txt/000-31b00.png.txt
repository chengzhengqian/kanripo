以記封建世代終始也作書八象一嵗八節以記天地¶
日月山川禮樂也作世家三十象一月三十日三十輻¶
共一轂以記世禄之家輔弼股肱之臣忠孝得失也作¶
列傳七十象一行七十二日言七十者舉全數也餘二¶
日象閏餘也以記王侯将相英賢略立功名於天下可¶
序列也合百三十篇象一嵗十二月及閏餘也而太史¶
公作此五品廢一不可以統理天地勸奨箴誡為後之¶
楷模也¶