奉酌祠始皇廟自襄公已下軼毁所置凡七廟羣臣以¶
禮進祠以尊始皇廟為帝者祖廟皇帝復自稱朕二世¶
與趙髙謀曰朕年少初即位黔首未集附先帝巡行郡¶
縣以示彊威服海内今晏然不巡行即見弱毋以臣畜¶
天下春二世東行郡縣李斯從到碣石並海南至㑹稽¶
而盡刻始皇所立刻石石旁著(著下/畧反)大臣從者名以章¶
先帝成功盛徳焉皇帝曰金石刻盡始皇帝所為也今¶
襲號而金石刻辭不稱(尺證/反)始皇帝其於久逺也(二世/言始)¶