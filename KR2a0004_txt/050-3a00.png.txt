除入于漢遂既王趙二十六年孝景帝時坐晁錯以適¶
削趙王常山之郡吳楚反趙王遂與合謀起兵其相建¶
徳内史王悍諌不聽遂燒殺建徳王悍發兵屯其西界¶
欲待吳與俱西北使匈奴與連和攻漢漢使曲周侯酈¶
寄擊之趙王遂還城守邯鄲相距七月吳楚敗於梁不¶
能西匈奴聞之亦止不肯入漢邉欒布自破齊還乃并¶
兵引水灌趙城趙城壊趙王自殺邯鄲遂降(邯鄲洛/州縣也)趙¶
幽王絶後¶