漢將紀信説漢王曰事已急矣請為王誑楚為王王可¶
以間出於是漢王夜出女子滎陽東門被甲二千人楚¶
兵四面擊之紀信乗黃屋(李斐云天子車/以黄繒為蓋裏)車傅左纛曰¶
城中食盡漢王降楚軍皆呼萬嵗漢王亦與數十騎從¶
城西門出走成臯(括地志云成臯故縣在/洛州汜水縣西南二里)項王見紀信¶
問漢王安在信曰漢王已出矣項王燒殺紀信漢王使¶
御史大夫周苛樅公魏豹守滎陽周苛樅公謀曰反國¶
之王難與守城乃共殺魏豹楚下滎陽城生得周苛項¶