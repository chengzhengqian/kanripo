號奮為萬石君孝景帝季年萬石君以上大夫祿歸老¶
于家以嵗時為朝臣過宫門闕萬石君必下車趍見路¶
馬必式焉子孫為小吏来歸謁萬石君必朝服見之不¶
名子孫有過失不譙讓為便坐對案不食然後諸子相¶
責因長老肉袒固謝罪改之乃許子孫勝冠者在側雖¶
燕居必冠申申如也僮僕訢訢如也唯謹上時賜食於¶
家必稽首俯伏而食之如在上前其執䘮哀戚甚倬子¶
孫遵教亦如之萬石君家以孝謹聞乎郡國雖齊魯諸¶