六年彗星見淮南王心怪之或説王曰先吳軍起時彗¶
星出長數尺然尚流血千里今彗星長竟天天下兵當¶
大起王心以為上無太子天下有變諸侯並争愈益治¶
器械攻戰具積金錢賂遺郡國諸侯游士竒材諸辨士¶
為方略者妄作妖言謟諛王王喜多賜金錢而謀反滋¶
甚淮南王有女陵彗有口辨王愛陵常多予金錢為中¶
詗長安約結上左右元朔三年上賜淮南王几杖不朝¶
淮南王王后荼王愛幸之王后生太子遷遷取王皇太¶