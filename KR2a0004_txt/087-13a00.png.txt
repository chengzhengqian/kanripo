臣得賜之臣當從死而不能為人子不孝為人臣不忠¶
不忠者無名以立於世臣請從死願𦵏酈山之足唯上¶
幸哀憐之書上胡亥大説召趙髙而示之曰此可謂急¶
乎趙髙曰人臣當憂死而不暇何變之得謀胡亥可其¶
書賜錢十萬以𦵏法令誅罰日益刻深羣臣入人自危¶
欲畔者衆又作阿房之宫治直馳道賦歛愈重戌傜無¶
已於是楚戌卒陳勝呉廣等乃作亂起於山東傑俊相¶
立自置為矦王叛秦兵至鴻門而却李斯數欲請間諌¶