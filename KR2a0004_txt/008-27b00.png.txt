地勢便利其以下兵於諸侯譬猶居髙屋之上建瓴水¶
也夫齊東有琅邪即墨之饒南有泰山之固西有濁河¶
之限北有勃海之利地方二千里持㦸百萬縣隔千里¶
之外齊得十二焉故此東西秦也非親子弟莫可使王¶
齊矣髙祖曰善賜黄金五百斤後十餘日封韓信為淮¶
隂侯分其地為二國髙祖曰將軍劉賈數有功以為荆¶
王王淮東弟交為楚王王淮西子肥為齊王王七十餘¶
城民能齊言者皆屬齊(按言齊之逺國次秦中故封子/肥七十餘城近齊城邑能齊言)¶