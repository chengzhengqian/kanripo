攻共伯於墓上共伯入釐侯羡自殺衛人因𦵏之釐侯¶
旁諡曰共伯而立和為衛侯是為武公武公即位修康¶
叔之政百姓和集四十二年犬戎殺周幽王武公將兵¶
往佐周平戎甚有功周平王命武公為公五十五年卒¶
子莊公揚立莊公五年取齊女為夫人好而無子又取¶
陳女為夫人生子蚤死陳女女弟亦幸於莊公而生子¶
完完母死莊公令夫人齊女子之立為太子莊公有寵¶
妾生子州吁十八年州吁長好兵莊公使將石碏諌莊¶