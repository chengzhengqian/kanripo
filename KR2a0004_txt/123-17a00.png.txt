貳師將軍軍既西過鹽水當道小國恐各堅城守不肯¶
給食攻之不能下下者得食不下者數日則去比至郁¶
成士至者不過數千皆饑罷攻郁成郁成大破之所殺¶
傷甚衆貳師將軍與哆始成等計至郁成尚不能舉况¶
至其王都乎引兵而還往来二嵗還至燉煌士不過什¶
一二使使上書言道逺多乏食且士卒不患戰患饑人¶
少不足以抜宛願且罷兵益發而復往天子聞之大怒¶
而使使遮玉門曰軍有敢入者輒斬之貳師恐因留敦¶