入之紂九侯女不憙淫紂怒殺之而醢九侯鄂侯争之¶
彊辨之疾并脯鄂侯西伯昌聞之竊嘆崇侯虎知之以¶
告紂紂囚西伯羑里(羑一作牖音酉羑城在相州湯隂/縣北九里紂囚西伯城也帝王世)¶
(紀云囚文王文王之長子曰伯邑考質於殷為紂御紂/烹為羮賜文王曰聖人當不食其子羮文王食之紂曰)¶
(誰謂西伯聖者食/其子羮尚不知也)西伯之臣閎夭之徒求美女奇物善¶
馬以獻紂紂乃赦西伯西伯出而獻洛西之地(洛水一/名漆沮)¶
(水在同州洛西之地謂/洛西文丹方等州也)以請除炮烙之刑紂乃許之賜¶
弓矢斧鉞使得征伐為西伯而用費中為政(費音扶味/反中音仲)¶