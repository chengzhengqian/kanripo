處而諸農各致粟山東漕益嵗六百萬石一嵗之中太¶
倉甘泉倉滿邊餘榖諸物均輸帛五百萬匹民不益賦¶
而天下用饒於是𢎞羊賜爵左庶長黄金再百斤焉是¶
嵗小旱上令官求雨卜式言曰縣官當食租衣税而已¶
今𢎞羊令吏坐市列肆販物求利亨𢎞羊天乃雨¶
太史公曰農工商交易之路通而龜貝金錢刀布之幣¶
興焉所從來乆逺自髙辛氏之前尚矣靡得而記云故¶
書道唐虞之際詩述殷周之世安寧則長庠序先本絀¶