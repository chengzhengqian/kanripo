國君中男名子楚子楚母曰夏姬母爱子楚為秦質子¶
於趙秦數攻趙趙不甚禮子楚子楚秦諸庻孽孫質於¶
諸侯車乗進用不饒居處困不得意吕不韋賈邯郸見¶
而憐之曰此竒貨可居(戰國策云濮陽人吕不韋賈邯/郸見秦質子異人謂其父曰耕)¶
(田之利㡬倍曰十倍珠玉之贏㡬倍曰百倍主立定國/之贏㡬倍曰無數不韋曰今力田疾作不得煖衣飽食)¶
(今定國立君澤可遺後世願往事之秦子異人質於趙/處於聊城故往説之乃説秦王后弟楊泉君曰君之罪)¶
(至死君知之乎君門下無不居髙官尊位太子門下無/貴者而駿馬盈外廐美女充後庭王之春秋髙矣一日)¶
(山陵太子用事君危於累卵而不壽於朝生今有計可/以使君富千萬寜於太山必無危亡之患矣楊泉曰請)¶