盼兮素以為絢兮何謂也子曰繪事後素曰禮後乎孔¶
子曰商始可與言詩已矣子貢問師與商孰賢子曰師¶
也過商也不及然則師愈與曰過猶不及子謂子夏曰¶
汝為君子儒無為小人儒孔子既沒子夏居西河教授¶
(西河郡今汾州也爾雅云兩河間曰冀州禮記云自東/河至於西河河東故號龍門河為西河漢因為西河郡)¶
(汾州也子夏所教處括地志云竭泉山一名隠泉山在/汾州郾城縣北四十里注水經云其山岸壁五崖半有)¶
(一石室去地五十丈頂上平地十許頃隨國集記云/此為子夏石室退老西河居此有卜商神祠今見在)為¶
魏文侯師(文侯都安邑孔子卒後子夏教於西/河之上文侯師事之咨問國政焉)其子死¶