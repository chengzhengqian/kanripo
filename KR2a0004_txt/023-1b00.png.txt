(曰四時行焉/百物生焉)余至大行禮官觀三代損益乃知縁人情¶
而制禮依人性而作儀其所由來尚矣人道經緯萬端¶
規矩無所不貫誘進以仁義束縳以刑罰故徳厚者位¶
尊禄重者寵榮所以總一海内而整齊萬民也人體安¶
駕乗(時證/反)為之金輿錯衡以繁其飾(為于偽及錯/作鏓七公反)目好五色為之¶
黼黻文章以表其能耳樂鐘磬為之調諧八音以蕩其心口¶
五味為之庶羞酸鹹以致其美情好珍善為之琢磨圭璧以¶
通其意故大路越席(按括草蒲/越戸括反)草皮弁布裳(以鹿子皮為弁也/按襞積索而為裳)¶