殃(言晷景嵗星行不失次則無災異五榖逢其昌盛若/晷景嵗星行而失舍有所衝則嵗乃有殃禍災變也)¶
太史公曰自初生民以來世主曷嘗不厯日月星辰及¶
至五家三代(五家皇帝髙陽髙辛唐虞堯舜也三代夏/殷周也言生民以來何曽不厯日月星辰)¶
(及至五帝三王亦於紹/繼而明天數隂陽也)紹而明之内冠帯外夷狄分中¶
國為十有二州仰則觀象於天俯則法類於地天則有¶
日月地則有隂陽天有五星地有五行天則有列宿地¶
則有州域三光者隂陽之精氣夲在地而聖人統理之¶
幽厲以往尚矣所見天變皆國殊窟穴家占物怪以合¶