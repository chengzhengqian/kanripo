㣲服去三十年曹倍宋又倍晉宋伐曹晉不救遂滅曹¶
有之(宋景公滅曹在魯哀公八/年周敬王三十三年也)三十六年齊田常弑簡¶
公三十七年楚惠王滅陳熒惑守心心宋之分野也景¶
公憂之司星子韋曰可移於相景公曰相吾之股肱曰¶
可移於民景公曰君者待民曰可移於嵗景公曰嵗饑¶
民困吾誰為君子韋曰天髙聴卑君有君人之言三熒¶
惑宜有動於是候之果徙三度六十四年景公卒宋公¶
子特攻殺太子而自立是為昭公昭公者元公之曽庻¶