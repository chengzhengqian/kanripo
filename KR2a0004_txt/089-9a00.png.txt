圍鉅鹿秦軍遂虜王離渉間自殺卒存鉅鹿者楚力也¶
於是趙王歇張耳乃得出鉅鹿謝諸侯張耳與陳餘相¶
見責讓陳餘以不肯救趙及問張黶陳澤所在陳餘怒¶
曰張黶陳澤以必死責臣臣使將五千人先嘗秦軍皆¶
没不出張耳不信以為殺之數問陳餘陳餘怒曰不意¶
君之望臣深也豈以臣為重去將哉乃脫解印綬推予¶
張耳張耳亦愕不受陳餘起如厠客有說張耳曰臣聞¶
天與不取反受其咎今陳將軍與君印君不受反天不¶