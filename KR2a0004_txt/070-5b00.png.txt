(惠王之十三年周顯/王之三十四年也)居一嵗為秦將取陜築上郡塞其¶
後二年使與齊楚之相㑹齧桑東還而兔相相魏以為¶
秦欲令魏先事秦而諸侯効之魏王不肯聽儀秦王怒¶
伐取魏之曲沃平周復隂厚張儀益甚張儀慙無以歸¶
報留魏四嵗而魏襄王卒哀王立張儀復說哀王哀王¶
不聽於是張儀隂令秦伐魏魏與秦戰敗明年齊又來¶
敗魏於觀津秦復欲攻魏先敗韓申差軍斬首八萬諸¶
侯震恐而張儀復說魏王曰魏地方不至千里卒不過¶