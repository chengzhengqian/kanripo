上欲擊匈奴西攘大宛南收百越卜筮至預見表象先¶
圖其利及猛將推鋒執節獲勝於彼而蓍龜時日亦有¶
力於此上尤加意賞賜至或數千萬如丘子明之屬冨¶
溢貴寵傾於朝廷至以卜筮射蟲道巫蠱時或頗中素¶
有眦睚不快因公行誅恣意所傷以破族滅門者不可¶
勝數百僚蕩恐皆曰龜䇿能言後事覺奸窮亦誅三族¶
夫摓䇿定數灼龜觀兆變化無窮是以擇賢而用占焉¶
可謂聖人重事者乎周公卜三龜而武王有瘳紂為暴¶