於顓頊為族子髙辛生而神靈自言其名(帝王紀云帝/俈髙辛姬姓)¶
(也其母生見其神異自言其名曰岌齠齓有徳年/十五而佐顓頊三十登位都亳以人事紀官也)普施¶
利物不於其身聰以知逺明以察微順天之義知民之¶
急仁而威惠而信修身而天下服取地之財而節用之¶
撫教萬民而利誨之厯日月而迎送之(言作厯弦望晦/朔日月未至而)¶
(迎之過而送之上/迎日推䇿是也)明鬼神而敬事之(天神曰神人神曰/鬼又云聖人之精)¶
(氣謂之神賢人之精氣謂之/鬼言明識鬼神而敬事也)其色郁郁其徳嶷嶷其動¶
也時其服也士帝俈溉執中而徧天下(溉音既言帝俈/治民若水之溉)¶