年吴延陵季子來使與趙文子韓宣子魏獻子語曰晉¶
國之政卒歸此三家矣十九年齊使晏嬰如晉與叔嚮¶
語叔嚮曰晉季世也公厚賦為臺池而不恤政政在私¶
門其可乆乎晏子然之二十二年伐燕二十六年平公¶
卒子昭公夷立昭公六年卒六卿强公室卑子頃公去¶
疾立頃公六年周景王崩王子争立晉六卿平王室亂¶
立敬王九年魯季氏逐其君昭公昭公居乾侯十一年¶
衛宋使使請晉納魯君季平子私賂范獻子獻子受之¶