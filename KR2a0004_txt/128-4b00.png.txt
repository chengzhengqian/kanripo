即難得也人民好用卦者取滿六十莖已上長滿六尺¶
者即可用矣記曰能得名龜者財物歸之家必大冨至¶
千萬一曰北斗龜二曰南辰龜三曰五星龜四曰八風¶
龜五曰二十八宿龜六曰日月龜七曰九州龜八曰玉¶
龜凡八名龜龜圖各有文在腹下文云云者此某之龜¶
也畧記其大指不冩其圖取此龜不必滿尺二寸民人¶
得長七八寸可寳矣今夫珠玉寳器雖有所深藏之見¶
其光必出其神明其此之謂乎故玉處於山而木潤淵¶