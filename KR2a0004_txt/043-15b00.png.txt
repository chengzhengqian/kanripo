矦烈矦好音謂相國公仲連曰寡人有愛可以貴之乎¶
公仲曰富之可貴之則否烈矦曰然夫鄭歌者槍石二¶
人吾賜之田人萬畝公仲曰諾不與居一月烈矦從代¶
來問歌者田公仲曰求未有可者有頃烈矦復問公仲¶
終不與乃稱疾不朝畨吾君(括地志云畨吾故城在恒/州房山縣東二十里畨蒲)¶
(古今音/異耳)自代來謂公仲曰君實好善而未知所持今公¶
仲相趙于今四年亦有進士乎公仲曰未也畨吾君曰¶
牛畜荀欣徐越皆可公仲乃進三人及朝烈矦復問歌¶