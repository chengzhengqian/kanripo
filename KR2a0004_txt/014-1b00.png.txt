而共和行政焉是後或力政彊乗弱興師不請天子然¶
挾王室之義以討伐為㑹盟主政由五伯諸侯恣行淫¶
侈不軌賊臣簒子滋起矣齊晉秦楚其在成周㣲甚封¶
或百里或五十里晉阻三河齊負東海楚介江淮秦因¶
雍州之固四國佚興更為伯主文武所褒大封皆威而¶
服焉是以孔子明王道干七十餘君莫能用故西觀周¶
室論史記舊聞興於魯而次春秋上記隐下至哀之獲¶
麟約其辭文去其煩重以制義法王道備人事浹七十子¶