曰王過魏亦過竊以為從便王曰善乃合魏為從虞卿¶
既以魏齊之故不重萬戸侯卿相之印與魏齊間行卒¶
去趙困於梁魏齊已死不得意乃著書上採春秋下觀¶
近世曰節義稱號揣摩政謀凡八篇以刺譏國家得失¶
世𫝊之曰虞氏春秋(藝文志云/十五篇)¶
太史公曰平原君翩翩濁世之佳公子也然未曙大體¶
鄙語曰利令智昬平原君貪馮亭邪説使趙陷長平¶
兵四十餘萬衆邯郸㡬亡虞卿料事揣情為趙畫䇿何¶