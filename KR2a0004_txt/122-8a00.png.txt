(與告人餘半入官謂緍出此今用鋤築豪强/兼并富商大賈之家也一算百二十文也)鉏豪彊并¶
兼之家舞文巧詆以輔法湯每朝奏事語國家用日晏¶
天子忘食丞相取充位天下事皆決於湯百姓不安其¶
生騷動縣官所興未獲其利姦吏並侵漁於是痛䋲以¶
罪則自公卿以下至于庻人咸指湯湯嘗病天子至自¶
視病其隆貴如此匃奴來請和親羣臣議上前博士狄¶
山曰和親便上問其便山曰兵者凶器未易數動髙帝¶
欲伐匃奴大困平城乃遂結和親孝恵髙后時天下安¶