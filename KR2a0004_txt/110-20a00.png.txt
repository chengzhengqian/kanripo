萬騎入漢殺遼西太守略二千餘人胡又入敗漁陽太¶
守軍千餘人圍漢將軍安國安國時千餘騎亦且盡㑹¶
燕救至匈奴乃去匈奴又入鴈門殺略千餘人於是漢¶
使將軍衛青將三萬騎出鴈門李息出代郡擊胡得首¶
虜數千人其明年衛青復出雲中以西至隴西擊胡之¶
樓煩白羊王於河南得胡首虜數千牛羊百餘萬於是¶
漢遂取河南地築朔方復繕故秦時䝉恬所為塞因河¶
為固漢亦棄上谷之什(音/十)辟縣造陽地以予胡(按曲幽/辟縣入)¶