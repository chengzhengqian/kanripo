居是為平王平王以詐弑兩王而自立恐國人及諸侯¶
叛之乃施惠百姓復陳蔡之地而立其後如故歸鄭之¶
侵地存恤國中修政教吳以楚亂故獲五率以歸平王¶
謂觀從恣爾所欲欲為卜尹王許之初共王有寵子五¶
人無適立乃望祭羣神請神决之使主社稷而隂與巴¶
姬埋璧於室内(左傳云埋壁於大室之/庭杜須云太室祖廟也)召五子齋而入¶
康王跨之靈王肘加之子比子晳皆逺之平王㓜抱而¶
入再拜壓紐故康王以長立至其子失之圍為靈王及¶