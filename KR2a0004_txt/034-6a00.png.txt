王於破燕之後即位卑身厚幣以招賢者謂郭隗曰齊¶
因孤之國亂而襲破燕孤極知燕小力少不足以報然¶
誠得賢士以共國以雪先王之耻孤之願也先生視可¶
者得身事之郭隗曰王必欲致士先從隗始況賢於隗¶
者豈逺千里哉於是昭王為隗改築宫而師事之樂毅¶
自魏往鄒衍自齊往劇辛自趙往士争趨燕燕王吊死¶
問孤與百姓同甘苦二十八年燕國殷富士卒樂軼輕¶
戰於是遂以樂毅為上將軍與秦楚三晉合謀以伐齊¶