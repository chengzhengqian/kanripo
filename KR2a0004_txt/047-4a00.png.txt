起纍紲之中與語三日授之以政以此取之雖王可也其¶
霸小矣景公説孔子年三十五而季平子與郈昭伯以¶
鬬鷄故(郈音后括地志云鬬雞臺二所相去十五步在/兖州曲阜縣東南三里魯城中左傳昭二十五)¶
(年季氏與郈昭伯鬬雞季氏/芥雞翼郈氏為金距之處)得罪魯昭公昭公率師撃¶
平子平子與孟氏叔孫氏三家共攻昭公昭公師敗奔¶
於齊齊處昭公乾侯(相州城本縣東南三十里斥/丘故城  春秋時乾侯之邑)其後¶
頃之魯亂孔子適齊為髙昭子家臣欲以通乎景公與¶
齊太師語樂聞韶音學之三月不知肉味齊人稱之景¶