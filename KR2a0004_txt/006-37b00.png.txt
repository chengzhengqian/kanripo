歸禍於吾宗吾欲易置上更立公子嬰子嬰仁儉百姓¶
皆載其言使郎中令為内應詐為有大賊令樂召吏發¶
卒追劫樂毋置髙舍遣樂將吏卒千餘人至望夷宫殿¶
門縳衛令僕射曰賊入此何不止衛令曰周廬設卒甚¶
謹安得賊敢入宫樂遂斬衛令直將吏入行射郎宦者¶
大驚或走或格格者輒死死者數十人郎中令與樂俱¶
入射上幄坐幃二世怒召左右左右皆惶擾不鬪旁有¶
宦者一人侍不敢去二世入内謂曰公何不蚤告我乃¶