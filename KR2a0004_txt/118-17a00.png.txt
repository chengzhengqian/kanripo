殺相二千石偽失火宫中相二千石救火至即殺之計未¶
决又欲令人衣求盗衣持羽檄從東方來呼曰南越兵¶
入界欲因以發兵乃使人至廬江㑹稽為求盗未發王¶
問伍被曰吾舉兵西郷諸侯必有應我者即無應奈何¶
被曰南収衡山以擊廬江有尋陽之船守下雉之城結¶
九江之浦絶豫章之口(即彭蠡湖口北/流出大江者)彊弩臨江而守¶
以禁南郡之下東収江都㑹稽(江都揚州也/㑹稽蘇州也)南通勁越¶
屈彊江淮閒猶可得延嵗月之壽王曰善無以易此急¶