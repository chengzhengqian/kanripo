人疾言罵之曰咄老女子何不疾行陛下已壯矣寧尚¶
湏汝乳而活邪尚何還顧於是人主憐焉悲之乃下詔¶
止無徙乳母罰謫譖之者¶
武帝時齊人有東方生名朔(漢書云平原厭次人也輿/地志云厭次宜是富平縣)¶
(之郷聚名也括地云富平故城在/倉州陽信縣東南四十里漢縣也)以好古傳書愛經術¶
多所博觀外家之語朔初入長安至公車上書(百官表/云衛尉)¶
(屬官有公車司馬漢儀注云公車司馬掌殿司馬門夜/徼宫天下上事及闕下几所徴召皆揔領之殊六百石)¶
凡用三千奏牘公車令兩人共持舉其書僅然能勝之¶