俛而泣自痛其不如也諺曰羙女入室惡女之仇¶
禇先生曰浴不必江海要之去垢馬不必騏驥要之善¶
走士不必賢世要之知道女不必貴種要之貞好𫝊曰¶
女無羙惡入室見妬士無賢不肖入朝見嫉羙女者惡¶
女之仇豈不然哉¶
鈎弋夫人姓趙氏河間人也(括地志云鈎弋宫在長/安城中門名堯母門也)得幸武¶
帝生子一人昭帝是也武帝年七十乃生昭帝昭帝時年五嵗¶
耳衛太子廢後未復立太子而燕王旦上書願歸國入宿衛武¶