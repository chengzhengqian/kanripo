(烈王二武二年自陳徙夀春號云郢至王負芻為秦將/王翦蒙  所滅於此置九江郡應劭云自廬江尋陽分)¶
(為北/江)隨劉賈彭越皆㑹垓下詣項王項王軍壁垓下兵¶
少食盡漢軍及諸侯兵圍之數重夜聞漢軍四面皆楚¶
歌(顔師古云楚人之歌也猶言吴謳越吟若雞鳴為歌/之名於理則可不得云雞鳴時也髙祖戚夫人楚舞)¶
(自為楚歌豈亦雞鳴/時乎按顔説是也)項王乃大驚曰漢皆已得楚乎是¶
何楚人之多也項王則夜起飲帳中有美人名虞(括地/志云)¶
(虞姬墓在濠州定逺縣東六十/里長老傳云項羽美人冡也)常幸從駿馬名騅(音隹/顧野)¶
(王云青白色也釋畜/云倉白雜毛騅也)常騎之於是項王乃悲歌忼慨自¶