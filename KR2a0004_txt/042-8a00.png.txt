欲一見鄭君辱之而去鄭人患之乃使人私於秦曰破¶
鄭益晉非秦之利也秦兵罷晉文公欲入蘭為太子¶
以告鄭鄭大夫石癸曰吾聞姞姓乃后稷之元妃其後¶
當有興者子蘭母其後也且夫人子盡已死餘庻子無¶
如蘭賢今圍急晉以為請利孰大焉遂許晉與盟卒而¶
立子蘭為太子晉兵乃罷去四十五年文公卒子蘭立¶
是為繆公繆公元年春秦繆公使三将将兵欲襲鄭至¶
滑逢鄭賈人弦髙詐以十二牛勞軍故秦兵不至而還¶