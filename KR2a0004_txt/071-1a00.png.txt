欽定四庫全書¶
　史記正義卷七十一¶
　　　　　　　　　　　　唐　張守節　撰¶
樗里子甘茂列傳第十一　　史記七十一¶
樗里子者名疾秦惠王之弟也與惠王異母母韓女也¶
樗里子滑稽多智(滑讀為淈水流自出稽計也言其智/計宣吐如泉流出無盡故楊雄酒賦)¶
(云鴟夷滑稽腹大如壺是也顔師古云滑稽轉利之稱/也滑亂也稽礙也其變無留也一説稽考也言其滑亂)¶
(不可/考較)秦人號曰智囊秦惠王八年爵樗里子右更使將¶