非所與論於法之外也三代不同禮而王五伯不同法¶
而霸智者作法愚者制焉賢者更禮不肖者拘焉杜摯¶
曰利不百不變法功不十不易器法古無過循禮無邪¶
衞鞅曰治世不一道便國不法古故湯武不循古而王¶
夏殷不易禮而亾反古者不可非而循禮者不足多孝¶
公曰善以衞鞅為左庶長卒定變法之令令民為什五¶
(或為十保/或為伍保)而相收司連坐不告姦者腰斬告姦者與斬¶
敵首同賞匿姦者與降敵同罰民有二男以上不分異¶