計畫所以全者皆陸生平原君之力也孝文帝時淮南¶
厲王殺辟陽侯以諸吕故文帝聞其客平原君為計䇿¶
使吏捕欲治聞吏至門平原君欲自殺諸子及吏皆曰¶
事未可知何早自殺為平原君曰我死禍絶不及而身¶
矣遂自剄孝文帝聞而惜之曰吾無意殺之廼召其子¶
拜為中大夫使匈奴單于無禮廼罵單于遂死匈奴中¶
初沛公引兵過陳留酈生踵軍門上謁曰髙陽賤民酈¶
食其竊聞沛公暴露將兵助楚不義敬勞從者願得望¶