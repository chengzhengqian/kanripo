取齊之寳蔵器湣王出亾之衛衛君辟宫舎之稱臣而¶
共具湣王不遜衛人侵之湣王去走鄒魯有驕色鄒魯¶
君弗内遂走莒楚使淖齒將兵救齊因相齊湣王淖齒¶
遂殺湣王而與燕共分齊之侵地鹵器(鹵掠齊/寳器也)湣王之¶
遇殺其子法章變名姓為莒太史敫家庸太史敫女竒¶
法章狀貎以為非恒人憐而常竊衣食之而與私通焉¶
淖齒既以去莒莒中人及齊亡臣相聚求湣王子欲立¶
之法章懼其誅已也乆之乃敢自言我湣王子也於是¶