王成安君陳餘聞漢且襲之也聚兵井陘口(井陘故闗/在并州石)¶
(艾縣陘東十八/里即井陘口)號稱二十萬廣武君李左車說成安君¶
曰聞漢將韓信渉西河虜魏王禽夏說新喋血閼與今¶
乃輔以張耳議欲下趙此乗勝而去國逺鬬其鋒不可¶
當臣聞千里餽糧士有饑色樵蘇後㸑師不宿飽今井¶
陘之道車不得方軌騎不得成列行數百里其勢糧食¶
必在其後願足下假臣竒兵三萬人從間路絶其輜重¶
足下深溝髙壘堅營勿與戰彼前不得鬬退不得還吾¶