穆公二年楚莊王伐陳殺夏徴舒三年楚莊王圍鄭鄭¶
降復釋之十一年孫良夫救魯伐齊復得侵地穆公卒¶
子定公臧立定公十二年卒子獻公衎立獻公十三年¶
公令師曹教宫妾鼓琴妾不善曹笞之妾以幸惡曹於¶
公公亦笞曹三百十八年獻公戒孫文子寗惠子食皆¶
往日旰不召而去射鴻於囿二子從之公不釋射服與¶
之言二子怒如宿孫文子子數侍公飲使師曹歌巧言¶
之卒章師曹又怒公之甞笞三百乃歌之欲以怒孫文¶