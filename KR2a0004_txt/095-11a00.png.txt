孝恵魯元於下邑之間也(宋州碭/山縣)乃賜嬰縣北第第一¶
曰近我以尊異之孝恵帝崩以太僕事髙后髙后崩代¶
王之來嬰以太僕與東牟矦入清宫廢少帝以天子法¶
駕迎代王代邸與大臣共立為孝文皇帝復為大僕八¶
嵗卒諡為文矦子夷矦竈立七年卒子共矦賜立三十¶
一年卒子侯頗尚平陽公主立十九嵗元鼎二年坐與¶
父御婢姦罪自殺國除¶
潁隂侯(今陳州南潁縣西北/十三里潁隂故城是)灌嬰者睢陽販繒者也(宋/州)¶