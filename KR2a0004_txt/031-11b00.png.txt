率其衆以朝呉厚獻遺之呉王喜唯子胥懼曰是棄呉¶
也諌曰越在腹心今得志於齊猶石田無所用且盤庚¶
之誥有顛越勿遺商之以興呉王不聼使子胥於齊子¶
胥屬其子於齊鮑氏還報呉王呉王聞之大怒賜子胥¶
屬鏤之劍以死(屬音燭鏤/音力于反)將死曰樹吾墓上以梓令可¶
為器抉吾眼置之呉東門以觀越之滅呉也(呉俗傳云/子胥亡後)¶
(越從松江北開渠至横山東北築城伐呉子胥乃與越/軍夢令從東南入破呉越王即移向三江口岸立壇殺)¶
(白馬祭子胥杯動酒盡越乃開渠子胥作濤盪羅城東/開入滅呉至今猶號曰示浦門曰䲕䱐是從東門入滅)¶