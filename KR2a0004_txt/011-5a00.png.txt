中六年二月己夘行幸雍郊見五帝三月雨雹四月梁孝王(都/睢)¶
(陽今/宋州)城陽共王(城陽今僕州雷縣古城陽也/共音恭謚法嚴敬故事曰恭)汝南王皆薨立梁¶
孝王子明為濟川王(表云分/梁置也)子彭離為濟東王(表云分/梁置也)子定¶
為山陽王(地理志云景帝中六年/别為山陽國屬兖州)子不識為濟隂王(地理志云景帝中/六年别為濟隂國)¶
(屬兖州案今/曹州是也)梁分為五封四侯更命廷尉為大理將作¶
少府為將作大匠主爵中尉為都尉長信詹事為長信¶
少府將行為大長秋大行為行人奉常為太常典客為¶
大行治粟内史為大農以大内為二千石置左右内官¶