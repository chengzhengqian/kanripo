嫉能有功者害之賢者疑之戰勝而不予人功得地而¶
不予人利此所以失天下也髙祖曰公知其一未知其¶
二夫運籌策帷帳之中决勝於千里之外吾不如子房¶
鎭國家撫百姓給餽饟不絶糧道吾不如蕭何連百萬¶
之軍戰必勝攻必取吾不如韓信此三者皆人傑也吾¶
能用之此吾所以取天下也項羽有一范増而不能用¶
此其所以為我擒也髙祖欲長都雒陽齊人劉敬説及¶
留侯勸上入都闗中髙祖是日駕入都闗中六月大赦¶