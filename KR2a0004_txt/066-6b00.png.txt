弟夫概夫概敗走遂奔楚楚昭王見吴有内亂乃復入¶
郢封夫概於堂谿(案今豫州吴縣在/州西北九十里)為堂谿氏楚復與¶
吴戰敗吴吴王乃歸後二嵗闔廬使太子夫差將兵伐¶
楚取畨楚懼吴復大来乃去郢徙於鄀當是時吴以伍¶
子胥孫武之謀西破彊楚北威齊晉南服越人其後四¶
年孔子相魯後五年伐越越王勾踐迎撃敗吴於姑蘇¶
傷闔廬指(姑蘇當作㰎李乃文誤也左傳云戰㰎/李傷將指卒於陘是也解在吴世家)軍郤¶
闔廬病創將死謂太子夫差曰爾㤀勾踐殺爾父乎夫¶