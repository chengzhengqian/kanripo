則及禍秦果悉起兵益章邯擊楚軍大破之定陶項梁¶
死沛公項羽去外黄攻陳留陳留堅守不能下沛公項¶
羽相與謀曰今項梁軍破士卒恐乃與吕臣軍俱引兵¶
而東吕臣軍彭城東項羽軍彭城西沛公軍碭(括地志/云宋州)¶
(碭山縣本漢碭縣也/在宋州東百五十里)章邯已破項梁軍則以為楚地兵¶
不足憂乃渡河擊趙大破之當此時趙歇為王陳餘為¶
將張耳為相皆走入鉅鹿城章邯令王離涉間圍鉅鹿¶
章邯軍其南築甬道而輸之粟陳餘為將將卒數萬人¶