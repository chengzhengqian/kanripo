奄(奄音於險反括地志云泗水徐城縣北三十里古/徐國即淮夷也兖州曲阜縣奄至即奄國之地也)遷¶
其君薄姑(括地志云薄姑故城在青州博昌縣東北/六十里薄姑氏殷諸侯封於此周滅之也)成¶
王自奄歸在宗周(伐奄歸/鎬京也)作多方既絀殷命襲淮夷歸¶
在豐作周官興正禮樂度制於是改而民和睦頌聲興¶
成王既伐東夷息慎來賀王賜榮伯作賄息慎之命成¶
王將崩懼太子釗之不任(釗音招又古堯/反任而針反)乃命召公畢¶
公率諸侯以相太子而立之成王既崩二公率諸侯以¶
太子釗見於先王廟申告以文王武王之所以為王業¶