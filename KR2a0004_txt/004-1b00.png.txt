孕者居期而生子以為不祥弃之隘巷馬牛過者皆辟¶
不踐徙置之林中適㑹山林多人遷之而弃渠中氷上¶
飛鳥以其翼覆薦之姜原以為神遂收養長之初欲弃¶
之因名曰弃(古史考云棄帝俈之胄其/父亦不著與此文稍異也)弃為兒時屹如¶
巨人之志其游戲好種樹麻菽麻菽美及為成人遂好¶
耕農相地之宜宜榖者稼穡焉(種曰稼/斂曰穡)民皆法則之帝¶
堯聞之舉弃為農師天下得其利有功帝舜曰弃黎民¶
始飢爾后稷播時百榖封弃於邰(括地志云故&KR1581;城一/名武功城在雍州縣)¶