行中道安寜和平隂間多水隂事外北三尺隂星北三¶
尺太隂大水兵陽間驕恣陽星多暴獄太陽大旱䘮也¶
角天門十月為四月十一月為五月十二月為六月水¶
發近三尺逺五尺犯四輔輔臣誅行南北河以隂陽言¶
(南河三星北河三星若月行北河/以隂則南河以陽則水旱兵䘮也)旱水兵䘮月蝕嵗星¶
(孟康云凡星入月見月中為星/蝕月月掩星星㓕為月蝕星也)其宿地饑若亾熒惑也¶
亂填星也下犯上太白也強國以戦敗辰星也女亂食¶
大角(大角一星在两攝/提間人君之象也)主命者惡之心則為内賊亂也¶