昔者越王勾踐困於㑹稽之上乃用范蠡計然計然曰¶
知鬬則修備時用則知物二者形則萬貨之情可得而¶
觀已故嵗在金穰水毁木饑火旱旱則資舟水則資車¶
物之理也六嵗穰六嵗旱十二嵗一大饑夫糶二十病¶
農九十病末末病則財不出農病則草不辟矣上不過¶
八十下不減三十則農末俱利平糶齊物闗市不乏¶
治國之道也積著之理務完物無息幣以物相貿易¶
腐敗而食之貨勿留無敢居貴論其有餘不足則知貴¶