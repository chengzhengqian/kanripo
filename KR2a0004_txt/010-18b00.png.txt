謹議世功莫大於髙皇帝徳莫盛於孝文皇帝髙皇廟¶
宜為帝者太祖之廟孝文皇帝廟宜為帝者太宗之廟¶
天子宜世世獻祖宗之廟郡國諸侯宜各為孝文皇帝¶
立太宗之廟諸侯王列侯使者侍祠天子歳獻祖宗之¶
廟請著之竹帛宣布天下制曰可¶
太史公曰孔子言必世然後仁善人之治國百年亦可¶
以勝殘去殺誠哉是言漢興至孝文四十有餘載徳至¶
盛也廪廪鄉改正服封彊矣謙讓未成於今嗚呼豈不¶