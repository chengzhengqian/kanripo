謂蕭何曰天下匈匈苦戰數嵗成敗未可知是何治宫¶
室過度也蕭何曰天下方未定故可因遂就宫室且夫¶
天子以四海為家非壯麗無以重威且無令後世有以¶
加也髙祖乃説髙祖之東垣過栢人(括地志云栢人故/城在邢州栢人縣)¶
(西北十二里漢/栢人屬趙國)趙相貫髙等謀弑髙祖髙祖心動因不¶
留代王劉仲棄國亡自歸雒陽廢以為合陽侯(括地志/云郃陽)¶
(故城在同州河西縣三里魏文侯十七/年攻秦至鄭而還築在郃水之陽也)¶
九年趙相貫髙等事發覺夷三族廢趙王敖為宣平侯¶