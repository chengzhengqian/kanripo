樂鍾室(長樂宫懸/鍾之室)信方斬之曰吾悔不用蒯通之計乃¶
為兒女子所詐豈非天哉遂夷信三族髙祖已從豨軍¶
來至見信死且喜且憐之問信死亦何言吕后曰信言¶
恨不用蒯通計髙祖曰是齊辯士也乃詔齊捕蒯通蒯¶
通至上曰若教淮隂侯反乎對曰然臣固教之豎子不¶
用臣之䇿故令自夷於此如彼豎子用臣之計陛下安¶
得而夷之乎上怒曰亨之通曰嗟乎冤哉亨也上曰若¶
教韓信反何冤對曰秦之綱絶而維㢮山東大擾異姓¶