(噲亂齊伐燕殺噲得/鼎今反歸燕故鼎)薊邱之植植於汶篁(幽州薊地西/北隅有薊邱)¶
(又汶水源出兖州博城/縣東北原山西南入沛)自五伯已來功未有及先王者¶
也先王以為慊於志故裂地而封之使得比小國諸侯¶
臣竊不自知自以為奉命承教可幸無罪是以受命不¶
辭臣聞賢聖之君功立而不廢故著於春秋蚤知之士¶
名成而不毁故稱於後世若先王之報怨雪耻夷萬乘¶
之彊國收八百嵗之蓄積及至棄羣臣之日餘教未衰¶
執政任事之臣脩法令慎庶孽施及乎萌𨽻皆可以教¶