式結軼西馳者未有一人言善齊者也伏式東馳者未¶
有一人言善秦者也何則皆不欲齊秦之合也何晉楚¶
之智而齊秦之愚也晉楚合必議齊秦齊秦合必圖晉¶
楚請以此決事秦王曰諾於是齊遂伐宋宋王出亾死¶
於温(懐州有/温城)齊南割楚之淮北西侵三晉欲以并周室¶
為天子泗上諸侯鄒魯之君皆稱臣諸侯恐懼三十九¶
年秦来伐㧞我列城九十四年燕秦楚三晉合謀各出¶
鋭師以伐敗我濟西王解而却燕將樂毅遂入臨淄盡¶