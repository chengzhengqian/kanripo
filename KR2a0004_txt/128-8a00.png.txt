曰龜在患中而終昔囚王有徳義使人活之今延頸而¶
前以當謝也縮頸而郤郤亟去也元王曰善哉神至如此¶
乎不可乆留趣駕送龜勿令失期衞平對曰龜者是天¶
下之寳也先得此龜者為天子且十言十當十戰十勝¶
生於深淵長於黄土知天之道明於上古游三千嵗不¶
出其域安平静正動不用力夀蔽天地莫知其極與物¶
變化四時變色居而自匿伏而不食春倉夏黄秋白冬¶
黒明於隂陽審於刑徳先知利害察於禍福以言而當¶