下蜀漢之粟深溝壁壘分卒守徼乗塞楚人還兵間以¶
梁地深入敵國八九百里欲戰則不得攻城則力不能¶
老弱轉糧千里之外楚兵至滎陽成臯漢堅守而不動¶
進則不得攻退則不能解故曰楚兵不足恃也使楚勝¶
漢則諸侯自危懼而相救夫楚之彊適足以致天下之¶
兵耳故楚不如漢其勢易見也今大王不與萬全之漢¶
而自託於危亡之楚臣竊為大王惑之臣非以淮南之¶
兵足以亡楚也夫大王發兵而倍楚項王必留留數月¶