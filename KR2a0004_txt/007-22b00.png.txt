遇審食其從太公吕后間行求漢王反遇楚軍楚軍遂¶
與歸報項王項王常置軍中是時吕后兄周吕侯(蘇林/云以)¶
(姓名侯也晉灼云外戚表周吕令武侯澤也吕縣名封/於吕以為國顔師古云周吕封名令武其謚也蘇云以)¶
(姓名侯/非也)為漢將兵居下邑(括地志云宋州碭山縣本下/邑縣也在宋州東一百五十)¶
(里按今下邑在宋/州東一百一十里)漢王間往從之稍稍收其士卒至滎¶
陽諸敗軍皆㑹蕭何亦發關中老弱未傅悉詣滎陽復¶
大振楚起於彭城常乗勝逐北與漢戰滎陽南京索間¶
漢敗楚(括地志云京縣城在鄭州滎陽縣東南二十里/鄭之京邑也晉太康地志云鄭太叔段所居邑)¶