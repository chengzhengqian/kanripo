嵗子路死於衛孔子病子貢請見孔子方負杖逍遥於¶
門曰賜汝来何其晚也孔子因歎歌曰太山壊乎梁柱¶
摧乎哲人萎乎因以涕下謂子貢曰天下無道乆矣莫¶
能宗予夏人殯於東階周人於西階殷人兩柱間昨暮¶
予夢坐奠兩柱之間予殆殷人也後七日卒(括地志云/漢封夫子)¶
(十二代孫志為褒城侯生光為丞相封侯平帝封孔霸/孫莾二千戸為褒城侯後漢封十七代孫志為褒成)¶
(侯魏封二十二代孫羡為崇聖侯晋封二十三代孫/震為奉聖亭侯魏後封二十七代孫為崇聖大夫孝)¶
(文帝又封三十一代孫珍為崇聖侯髙齊改封&KR2123;為/恭聖侯周武帝改封鄒國公隋文帝仍舊封鄒國公)¶