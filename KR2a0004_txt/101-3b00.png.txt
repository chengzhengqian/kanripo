同趙同泣下車文帝従霸陵上欲西馳下峻阪袁盎騎¶
並車擥轡上曰將軍怯邪盎曰臣聞千金之子坐不垂¶
堂百金之子不騎衡聖主不乗危而徼幸今陛下騁六¶
騑馳下峻山如有馬驚車敗陛下縦自輕奈髙廟太后¶
何上乃止上幸上林皇后慎夫人従其在禁中常同席¶
坐及坐郎署長布席(蘇林云郎署上/林中直衛之署)袁盎引郤慎夫人¶
坐慎夫人怒不肯坐上亦怒起入禁中盎因前説曰臣¶
聞尊卑有序則上下和今陛下既已立后慎夫人乃妾¶