甲者言萬物剖符甲而出也乙者言萬物生軋軋也南¶
至于氐(氐丁/禮反)氐者言萬物皆至也南至於亢亢者言萬¶
物亢見也南至于角角者言萬物皆有枝格如角也三¶
月也律中姑洗(姑音沽洗音先典反白虎通云姑者故/也洗者鮮也言萬物去故就新莫不鮮)¶
(明/也)姑洗者言萬物洗生其於十二子為辰辰者言萬物¶
之蜄也清明風居東南維主風吹萬物而西之軫軫者¶
言萬物益大而軫軫然西至於翼翼者言萬物皆有羽¶
翼也四月也律中仲吕仲吕者言萬物盡旅而西行也¶