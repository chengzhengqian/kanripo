浸潤於澤者賢君耻之今封彊之内冠帶之倫咸獲嘉¶
祉靡有闕遺矣而夷狄殊俗之國遼絶異黨之地舟輿¶
不通人迹罕至政教未加流風猶微内之則犯義侵禮¶
於邊境外之則邪行横作放弑其上君臣易位尊卑失¶
序父兄不辜㓜孤為奴係纍號泣内嚮而怨曰蓋聞中¶
國有至仁焉徳洋而恩普物靡不得其所今獨曷為¶
遺已舉踵思慕若枯旱之望雨盭夫為之垂涕况乎上¶
聖又惡能已故北出師以討彊胡南馳使以誚勁越四¶