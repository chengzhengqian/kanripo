仲(齊世家云鮑叔曰君將治齊則髙傒與叔牙足矣且/欲霸王非管夷吾不可夷吾之居國國重不可失也)¶
(桓公從之韋昭云鮑叔齊大夫/姒姓之後鮑叔之子叔牙也)管仲既用任政於齊(管/子)¶
(云相齊以九恵之教一曰老二曰慈三曰孤四/曰疾五曰獨六曰病七曰通八曰賑九曰絶也)齊桓公¶
以霸九合諸侯一匡天下管仲之謀也管仲曰吾始困¶
時嘗與鮑叔賈分財利(賈音/古)多自與鮑叔不以我為貪¶
知我貧也吾嘗為鮑叔謀事而更窮困鮑叔不以我為¶
愚知時有利不利也吾嘗三仕三見逐於君鮑叔不以¶
我為肖知我不遭時也吾嘗三戰三走鮑叔不以我為¶