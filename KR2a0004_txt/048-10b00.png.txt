轉攻秦斬木為旗天下雲㑹響應贏糧而景從山東豪¶
俊遂並起而亾秦族矣且天下非小弱也雍州之地殽函¶
之固自若也陳涉之位非尊於齊楚燕趙韓魏宋衛中¶
山之君也鉏櫌棘矜非銛於句㦸長鎩也適戍之衆非¶
儔於九國之師也深謀逺慮行軍用兵之道非及鄉時¶
之士也然而成敗異變功業相反也嘗試使山東之國¶
與陳涉度長絜大比權量力則不可同年而語矣然而¶
秦以區區之地致萬乗之權抑八州而朝同列百有餘¶