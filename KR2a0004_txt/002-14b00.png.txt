(云九夷八狄七戎六蠻謂之四海釋名云/海晦也按夷蠻晦昧無知故云四海也)咸建五長各¶
道有功苗頑不即功帝其念哉帝曰道吾徳乃女功序¶
之也臯陶於是敬禹之徳令民皆則禹不如言刑從之¶
舜徳大明於是䕫行樂(若今太/常卿也)祖考至羣后相讓鳥獸¶
翔舞簫韶九成鳳皇來儀百獸率舞百官信諧帝用此¶
作歌曰陟天之命維時維幾乃歌曰股肱喜哉元首起¶
哉百工熙哉臯陶拜手稽首揚言曰念哉率為興事慎¶
乃憲敬哉乃更為歌曰元首明哉股肱良哉庶事康哉¶