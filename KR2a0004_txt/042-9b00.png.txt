卒國人復逐其族以其弑靈公也七年鄭與晉盟鄢陵¶
八年楚荘王以鄭與晉盟來伐圍鄭三月鄭以城降楚¶
楚王入自皇門鄭襄公肉袒掔羊以迎曰孤不能事邉¶
邑使君王懐怒以及弊邑孤之罪也敢不惟命是聴君¶
王遷之江南及以賜諸侯亦惟命是聴若君王不忘厲¶
宣王桓武公哀不忍絶其社稷錫不毛之地使復得改¶
事君王孤之願也然非所敢望也敢布腹心惟命是聴¶
荘王為却三十里而後舍楚羣臣曰自郢至此士大夫¶