王卒子政立是為秦始皇帝秦王政立二十六年初并¶
天下為三十六郡號為始皇帝始皇帝五十一年而崩¶
子胡亥立是為二世皇帝三年諸侯並起叛秦趙髙殺¶
二世立子嬰子嬰立月餘諸侯誅之遂滅秦其語在始¶
皇本紀中¶
太史公曰秦之先為嬴姓其後分封以國為姓有徐氏¶
郯氏莒氏終黎氏運奄氏菟裘氏將梁氏黄氏江氏脩¶
魚氏白冥氏蜚亷氏秦氏然秦以其先造父封趙城為¶