諸侯有變亦足率以東伐此彊本弱末之術也上曰善¶
廼使劉敬徙所言闗中十餘萬口¶
叔孫通者薛人也秦時以文學徵待詔博士數嵗陳勝¶
起山東使者以聞二世召博士諸儒生問曰楚戍卒改¶
蘄入陳於公如何博士諸生三十餘人前曰人臣無將¶
將即反罪死無赦願陛下急發兵撃之二世怒作色叔¶
孫通前曰諸生言皆非也夫天下合為一家毁郡縣城¶
鑠其兵示天下不復用且明主在其上法令具於下使¶