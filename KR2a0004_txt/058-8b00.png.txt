梁王梁王上有太后之重驕蹇日乆數聞景帝好言千¶
秋萬世之後傳王而實不行又諸侯王朝見天子漢法¶
凡當四見耳如到入小見到正月朔旦奉皮薦璧玉賀¶
正月法見後三日為王置酒賜金錢財物後二日復入¶
小見辭去凡留長安不過二十日小見者燕見於禁門¶
内飲於省中非士人所得入也今梁王西朝因留且半¶
嵗入與人主同輦出與同車示風以大言而實不與令¶
出怨言謀畔逆乃隨而憂之不亦逺乎非大賢人不知¶