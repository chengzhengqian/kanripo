霸上棘門軍若兒戲耳其將固可襲而虜也至於亞夫¶
可得而犯邪稱善者乆之月餘三軍皆罷乃拜亞夫為¶
中尉(漢書百官表云中尉秦官掌徴廵京師武帝太初/元年更名執金吾應劭云吾者禦也掌執金吾以)¶
(禦非常顔師古云金吾鳥名主辟不祥天子出行/職主先導以備非常故執此鳥之象因以名官也)孝文¶
且崩時誡太子曰即有緩急周亞夫真可任將兵文帝¶
崩拜亞夫為車騎將軍孝景三年吳楚反亞夫以中尉為太¶
尉(漢書百官表云太尉秦官掌武元狩四年置大將/軍大司馬即今十二衞大將軍及兵部尚書也)東¶
擊吳楚因自請上曰楚兵剽輕難與爭鋒願以梁委之¶