開不可當子玉請曰非敢必有功願以間執讒慝之口¶
也楚王怒少與之兵於是子玉使宛春告晉請復衛侯¶
而封曹臣亦釋宋咎犯曰子玉無禮矣君取一臣取二¶
勿許先軫曰定人之謂禮楚一言定三國子一言而亡¶
之我則毋禮不許楚是棄宋也不如私許曹衛以誘之¶
執宛春以怒楚既戰而後圖之晉侯乃囚宛春於衛且¶
私許復曹衛曹衛告絶於楚楚得臣怒撃晉師晉師退¶
軍吏曰為何退文公曰昔在楚約退三舍可倍乎楚師¶