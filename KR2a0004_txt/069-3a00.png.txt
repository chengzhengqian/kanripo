千里雖得燕城秦計固不能守也秦之不能害燕亦明¶
矣今趙之攻燕也發號出令不至十日而數十萬之軍¶
軍於東垣矣(趙之東邑在恒州真定縣/南八里故常山城是也)渡嘑沱渉易水¶
不至四五日而距國都矣故曰秦之攻燕也戰於千里¶
之外趙之攻燕也戰於百里之内夫不憂百里之患¶
而重千里之外計無過於此者是故願大王與趙從親¶
天下為一則燕國必無患矣文侯曰子言則可然吾國¶
小西迫彊趙(貝冀燕趙四州七國/時屬趙即燕西界)南近齊(河北博滄徳/三州齊也北)¶