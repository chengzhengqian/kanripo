信以為淮隂侯而與功臣剖符定封於是與平剖符世¶
世勿絶為户牖侯平辭曰此非臣之功也上曰吾用先¶
生謀計戰勝剋敵非功而何平曰非魏無知臣安得進¶
上曰若子可謂不背本矣乃復賞魏無知其明年以䕶¶
軍中尉從攻反者韓王信於代卒至平城為匈奴所圍¶
七日不得食髙帝用陳平竒計使單于閼氏圍以得開¶
髙帝既出其計祕世莫得聞髙帝南過曲逆上其城望¶
見其屋室甚大曰壯哉縣吾行天下獨見洛陽與是耳¶