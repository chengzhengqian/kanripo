山之上命曰畤地貴陽祭之必于澤中圓丘云三曰兵¶
主祠蚩尤蚩尤在東平陸監鄉齊之西境也四曰隂主¶
祠三山五曰陽主祠之罘(括地志云之罘山在萊/州文登縣西北九十里)六曰¶
月主祠之萊山皆在齊北並勃海七曰日主祠成山成¶
山斗入海最居齊東北陽以迎日出云八曰四時主祠¶
琅邪琅邪在齊東方葢嵗之所始皆言用一牢具祠而¶
巫祝所損益珪幣雜異焉自齊威宣之時騶子之徒論¶
論著終始五徳之運及秦帝而齊人奏之故始皇采用¶