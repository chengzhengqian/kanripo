欺秦也張唐相燕者秦不欺燕也燕秦不相欺者伐趙¶
危矣燕秦不相欺無異故欲攻趙而廣河間王不如齎¶
臣五城以廣河閒請歸燕太子與彊趙攻弱燕趙王立¶
自割五城以廣河閒秦歸燕太子趙攻燕得上谷三十¶
城(上谷今媯州也/在幽州西北)令秦有十一甘羅還報秦乃封甘羅¶
以為上卿復以始甘茂田宅賜之¶
太史公曰樗里子以骨肉重固其理而秦人稱其智故¶
頗采焉甘茂起下蔡閭閻顯名諸侯重彊齊楚(甘茂為/强齊楚)¶