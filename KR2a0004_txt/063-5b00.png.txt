妻之因問羣臣曰吾欲用兵誰可伐者闗其思曰胡可¶
伐廼戮闗其思曰胡兄弟之國也子言伐之何也胡君¶
聞之以鄭為親己而不備鄭鄭人襲胡取之此二説者¶
其知皆當矣(當當/浪反)然而甚者為戮薄者見疑非知之難¶
也處知則難矣昔者彌子瑕見愛於衞君衞國之法竊¶
駕君車者罪至刖既而彌子之母病人聞往夜告之彌¶
子矯駕君車而出君聞之而賢之曰孝哉為母之故而¶
犯刖罪與君游果園彌子食桃而甘不盡而奉君君曰¶