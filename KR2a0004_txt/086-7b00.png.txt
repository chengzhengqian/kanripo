人多人不能無生得失生得失則語泄語泄是韓舉國¶
而與仲子為讐豈不殆哉遂謝車騎人徒聶政乃辭獨¶
行杖劍至韓韓相俠累方坐府上持兵㦸而衛侍者甚¶
衆聶政直入上階刺殺俠累左右大亂聶政大呼所撃¶
殺者數十人因自皮面決眼自屠出膓遂以死韓取聶¶
政屍暴於市(暴蒲/酷反)購問莫知誰子於是韓購縣之有能¶
言殺相俠累者予千金乆之莫知也政姊榮聞人有刺¶
殺韓相者賊不得國不知其名姓暴其尸而縣之千金¶