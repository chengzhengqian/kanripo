戰於涿鹿之野遂禽殺蚩尤而諸侯咸尊軒轅為天子¶
代神農氏是為黄帝天下有不順者黄帝從而征之平¶
者去之(平服者/即去也)披山通道未甞寧居東至于海登丸山¶
(丸音桓括地志云丸山即丹山在青州臨朐縣界朱虚/故縣西北二十里丹水出焉丸音紈守節案括地志唯)¶
(有凡山盖凡山丸山是一山耳諸處字誤或丸或凡也/漢書郊祀志云禪丸山顔師古云在朱虚亦與括地志)¶
(相合明丸/山是也)及岱宗(泰山東岳也在兖州博/城縣西北三十里也)西至于空桐¶
登雞頭(括地志云空桐山在肅州禄福縣東南六十里/抱朴子内篇云黄帝西見中黄子受九品之方)¶
(過空桐從廣成子受自然之經即此山括地志又云笄/頭山一名崆峒山在原州平陽縣西百里禹貢涇水所)¶