之亂乃去趙適魏聞燕昭王以子之之亂而齊大敗燕¶
燕昭王怨齊未嘗一日而忘報齊也燕國小辟逺力不能制¶
於是屈身下士先禮郭隗(説苑云燕昭問於隗曰寡人/地狹民寡齊人取薊八城匈)¶
(奴驅馳樓煩之下以孤之不肖得承宗廟恐社稷危存/之有道乎隗曰帝者之臣其名臣其實師王者之臣其)¶
(名臣其實友霸者之臣其名臣其實僕危困國之臣其/名臣其實虜今王將自東西目指氣使以求臣則厮役)¶
(之才至矣南面聴朝不失揖讓之理以求臣則人臣之才/至矣北靣等禮不乘之以勢以求臣則朋友之才至矣)¶
(西靣逡巡以求臣則師傳之才至矣誠欲與王霸同/道隗請為天下之士開路於是常置隗為上客也)以¶
招賢者樂毅於是為魏昭王使於燕燕王以客禮待之¶