且令而國男女無别公孫支書而藏之秦䜟于是出矣¶
獻公之亂文公之霸而襄公敗秦師於殽而歸縱滛此¶
子之所聞今主君之疾與之同不出三日疾必間間必¶
有言也居二日半簡子寤語大夫曰我之帝所甚樂與¶
百神游于鈞天廣樂九奏萬舞不類三代之樂其聲動¶
人心有一熊欲來援我帝命我射之中熊熊死又有一¶
羆來我又射之中羆羆死帝甚喜賜我二笥皆有副吾¶
見兒在帝側帝屬我一翟犬曰及而子之壯也以賜之¶