箕子者紂親戚也紂始為象箸箕子歎曰彼為象箸必¶
為玉桮為桮則必思逺方珍怪之物而御之矣輿馬宫¶
室之漸自此始不可振也紂為滛佚箕子諌不聴人或¶
曰可以去矣箕子曰為人臣諌不聴而去是彰君之惡¶
而自説於民吾不忍為也乃被髪佯狂而為奴遂隐而¶
鼓琴以自悲故𫝊之曰箕子操王子比干者亦紂之親¶
戚也見箕子諌不聴而為奴則曰君有過而不以死争¶
則百姓何辜乃直言諫紂紂怒曰吾聞聖人之心有七¶