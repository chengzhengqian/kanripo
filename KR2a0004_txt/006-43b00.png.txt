谿以為固良將勁弩守要害之處信臣精卒陳利兵而¶
誰何天下以定秦王之心自以為闗中之固金城千里¶
子孫帝王萬世之業也秦王既沒餘威振於殊俗陳涉¶
罋牖繩樞之子甿𨽻之人而遷徙之才能不及中人非¶
有仲尼墨翟之賢陶朱倚頓之富躡足行伍之間而倔¶
起什伯之中率罷散之卒將數百之衆而轉攻秦斬木¶
為兵掲竿為旗天下雲集響應贏糧而景從山東豪俊¶
遂並起而亡秦族矣且夫天下非小弱也雍州之地殽¶