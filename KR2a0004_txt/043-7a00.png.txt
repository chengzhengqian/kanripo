曾孫周是為悼公晉由此大夫稍彊趙武續趙宗二十¶
七年晉平公立平公十二年而趙武為正卿十三年吳¶
延陵季子使于晉曰晉國之政卒歸于趙武子韓宣子¶
魏獻子之後矣趙武死謚為文子文子生景叔景叔之¶
時齊景公使晏嬰于晉晏嬰與晉叔向語嬰曰齊之政¶
後卒歸田氏叔向亦曰晉國之政將歸六卿六卿侈矣¶
而吾君不能恤也趙景叔卒生趙鞅是為簡子趙簡子¶
在位晉頃公之九年簡子將合諸侯戍于周其明年入¶