如畏然初成王少時病周公乃自揃其蚤沈之河以祝¶
於神曰王少未有識奸神命者乃旦也亦藏其䇿於府¶
成王病有瘳及成王用事人或讚周公周公奔楚成王¶
發府見周公禱書乃泣反周公周公歸恐成王壯治有¶
所淫佚乃作多士作毋逸毋逸稱為人父母為業至長¶
久子孫驕奢忘之以亡其家為人子可不慎乎故昔在¶
殷王中宗嚴恭敬畏天命自度治民震懼不敢荒寧故¶
中宗饗國七十五年其在髙宗(武丁/也)久勞于外為與小¶