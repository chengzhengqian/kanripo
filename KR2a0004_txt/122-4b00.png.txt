周陽由者其父趙兼以淮南王舅父侯周陽故因姓周¶
陽氏(周陽故城在緯州/聞縣東二十九里)由以宗家任為郎事孝文及景¶
帝景帝時由為郡守武帝即位吏治尚循謹甚然由居¶
二千石中最為暴酷驕恣所愛者撓法活之所憎者曲¶
法誅㓕之所居郡必夷其豪為守視都尉如令為都尉¶
必陵太守奪之治與汲黯俱為忮司馬安之文惡俱在¶
二千石列同車未嘗敢均茵伏由後為河東都尉時與¶
其守勝屠公爭權相告言罪勝屠公當抵罪義不受刑¶