方軌(言不得兩/車並行)騎不得比行百人守險千人不敢過也¶
秦雖欲深入則狼顧(狼性怯走/常還顧)恐韓魏之議其後也是¶
故恫疑虚喝驕矜而不敢進(言秦雖至亢父猶恐懼狼/顧虚作喝駡驕溢矜誇不)¶
(敢進伐/齊明矣)則秦之不能害齊亦明矣夫不深料秦之無奈¶
齊何而欲西靣而事之是羣臣之計過也今無臣事秦¶
之名而有彊國之實臣是故願大王少留意計之齊王¶
曰寡人不敏僻逺守海窮道東境之國也未嘗得聞餘¶
教今足下以趙王詔詔之敬以國從乃西南說楚威王¶