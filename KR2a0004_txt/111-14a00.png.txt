士其從軍天子為遣太官齎數十乘既還重車餘棄梁¶
肉而士有飢者其在塞外卒乏糧或不能自振而驃騎¶
尚穿域蹋鞠(按蹵鞠書有域説篇即今之打毬也黄帝/所作起戰國時程武士知其材力也若講)¶
(武/)事多此類大將軍為人仁善退讓以和柔自媚於上¶
然天下未有稱也驃騎將軍自四年軍後三年元狩六¶
年而卒天子悼之發屬國𤣥甲(屬國即上分置邊五/郡者也𤣥甲鐵甲也)軍¶
陳自長安至茂陵為冢像祁連山謚之并武與廣地曰¶
景桓侯子嬗代侯嬗少字子侯上愛之幸其壯而將之¶