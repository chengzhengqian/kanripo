罷曰吾乆不見賈生自以為過之今不及也居頃之拜¶
賈生為梁懐王太𫝊梁懐王文帝之少子愛而好書故¶
令賈生𫝊之文帝復封淮南厲王子四人皆為列侯賈¶
生諫以為患之興自此起矣賈生數上疏言諸矦或連¶
數郡非古之制可稍削之文帝不聴居數年懐王騎墮¶
馬而死無後賈生自傷為𫝊無状哭泣嵗餘亦死賈生¶
之死時年三十三矣及孝文崩孝武皇帝立舉賈生之¶
孫二人至郡守而賈嘉最好學世世其家與余通書至¶