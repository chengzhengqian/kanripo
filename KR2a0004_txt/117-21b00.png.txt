不以力并意者其殆不可乎今割齊民以附夷狄弊所¶
恃以事無用鄙人固陋不識所謂使者曰烏謂此邪必¶
若所云則是蜀不變服而巴不化俗也余尚惡聞若説¶
然斯事體大固非觀者之所覯也余之行急其詳不可¶
得聞已請為大夫粗陳其略蓋世必有非常之人然後¶
有非常之事有非常之事然後有非常之功非常者固¶
常之所異也故曰非常之原黎民懼焉及臻厥成天下¶
晏如也昔者鴻水浡出汜濫衍溢民人登降移徙陭䧢¶