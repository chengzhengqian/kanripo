里歸與吕尚隂謀修徳以傾商政其事多兵權與竒計¶
(六韜云武王問太公曰律之音聲可以知三軍之消息/乎太公曰深哉王之問也夫律管十二其要有五宫商)¶
(角徵羽此其正聲也萬代不易五行之神道之常也可/以知敵金木水火土各以其勝攻之其法以天清静無)¶
(隂雲風雨夜半遣輕騎往至敵人之壘九伯步偏持律/管横耳大呼驚之有聲應管其來甚㣲角管齊應當以)¶
(白虎徵管聲應當以𤣥武商管聲應當以内陳五管盡/不應無有商聲當以青龍此五行之府佐勝之徵隂敗)¶
(之機/也)故後世之言兵及周之隂權皆宗太公為本謀周¶
西伯政平及斷虞芮之訟而詩人稱西伯受命曰文王¶
伐崇密須犬夷大作豐邑天下三分其二歸周者太公¶