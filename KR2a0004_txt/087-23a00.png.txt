日趙髙詐詔衛士令士皆素服持兵内鄉入告二世曰¶
山東羣盗兵大至二世上觀而見之恐懼髙即因劫令¶
自殺引璽而佩之左右百官莫從上殿殿欲壞者三髙¶
自知天弗與羣臣弗許乃召始皇弟授之璽子嬰即位¶
患之乃稱疾不聴事與宦者韓談及其子謀殺髙髙上¶
謁請病因召入令韓談刺殺之夷其三族子嬰立三月¶
沛公兵從武闗入至咸陽羣臣百官皆畔不適子嬰與¶
妻子自係其頸以組降軹道旁(軹道在萬年縣/東北十六里)沛公因¶