主太子立必用歇故不如無罪而歸之以親楚秦因遣¶
黄歇歇至楚三月楚頃襄王卒太子完立是為考烈王¶
考烈王元年以黄歇為相封為春申君(然四君封邑檢/皆不獲唯平原)¶
(有地又非趙境並蓋/號謚而孟嘗是謚)賜淮北地十二縣後十五嵗黄歇¶
言之楚王曰淮北地邊齊其事急請以為郡便因并獻¶
淮北十二縣請封於江東考烈王許之春申君因城故¶
吳墟(墟音虚闔閭今蘇州也於城内小城西北别築城/居之今圯毁也又大内北瀆四從五横至今猶存)¶
(又攻破楚/門為昌門)以自為都邑春申君既相楚是時齊有孟嘗¶