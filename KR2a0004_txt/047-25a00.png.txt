從冡而家者百有餘室因命曰孔里魯世世相𫝊以嵗¶
時奉祠孔子冡而諸儒亦講禮鄉飲大射於孔子冡孔¶
子冡大一頃故所居堂弟子内後世因廟藏孔子衣冠¶
琴車書至于漢二百餘年不絶髙皇帝過魯以太牢祠¶
焉諸侯卿相至常先謁然後從政孔子生鯉字伯魚伯¶
魚年五十先孔子死伯魚生伋字子思年六十二嘗困¶
於宋子思作中庸子思生白字子上年四十七子上生¶
求字子家年四十五子家生箕字子京年四十六子京¶