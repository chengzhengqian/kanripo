乃與太子謀刺之如前計及中尉至即賀王王以故不¶
發其後自傷曰吾行仁義見削甚恥之然淮南王削地¶
之後其為反謀益甚諸使道從長安來為妄妖言言上¶
無男漢不治即喜即言漢廷治有男王怒以為妄言非¶
也王日夜與伍被左吴等案輿地圖部署兵所從入王¶
曰上無太子宫車即晏駕廷臣必徴膠東王不如常山¶
王諸侯並争吾可以無備乎且吾髙祖孫親行仁義陛¶
下遇我厚吾能忍之萬世之後吾寧能北面臣事豎子¶