膠東菑川濟南楚趙亦然遂發兵西齊王後悔飲藥自¶
殺畔約濟北王城壊未完其郎中令劫守其王不得發¶
兵膠西為渠率膠東菑川濟南共攻圍臨菑趙王遂亦¶
反陰使匈奴與連兵七國之發也吳王悉其士卒下令¶
國中曰寡人年六十二身自將少子年十四亦為士卒¶
先諸年上與寡人比下與少子等者皆發發二十餘萬¶
人南使閩越東越東越亦發兵從孝景帝三年正月甲¶
子初起兵扵廣陵西渉淮因并楚兵發使遺諸侯書曰¶