至石萬錢馬一匹則百金天下已平髙祖乃令賈人不¶
得衣絲乗車重租税以困辱之孝恵髙后時為天下初¶
定復弛商賈之律然市井之子孫亦不得仕宦為吏量¶
吏禄度官用以賦於民而山川園池市井(古人未有市及/井若朝聚井)¶
(汲水便將貨物於井/邊貨賣故言市井)租税之入自天子以至于封君湯¶
沐邑皆各為私奉養焉不領于天下經費漕轉山東粟¶
以給中都官嵗不過數十萬石至孝文時莢錢益多輕¶
乃更鑄四銖錢其文為半兩令民縱得自鑄錢故吴諸¶