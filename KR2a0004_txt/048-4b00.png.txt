相相與謀曰王王趙非楚意也楚已誅秦必加兵於趙¶
計莫如毋西兵使使北徇燕地以自廣也趙南據大河¶
北有燕代楚雖勝秦不敢制趙若楚不勝秦必重趙趙¶
乗秦之弊可以得志於天下趙王以為然因不西兵而¶
還故上谷卒史韓廣將兵北徇燕地燕故贵人豪傑謂¶
韓廣曰楚已立王趙又已立王燕雖小亦萬乗之國也¶
願將軍立為燕王韓廣曰廣母在趙不可燕人曰趙方¶
西憂秦南憂楚其力不能禁我且以楚之彊不敢害趙¶