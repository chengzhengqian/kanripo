攻秦將軍戰河北臣戰河南然不自意能先入闗破秦¶
得復見將軍於此今者有小人之言令將軍與臣有郤¶
項王曰此沛公左司馬曹無傷言之不然籍何以至此¶
項王即日因留沛公與飲項王項伯東嚮坐亞父南嚮¶
坐亞父者范増也沛公北嚮坐張良西嚮侍范増數目¶
項王舉所佩玉玦以示之者三項王㸃然不應范増起¶
出召項莊(項羽/從弟)謂曰君王為人不忍若入前為壽壽畢¶
請以劒舞因擊沛公於坐殺之不者若屬皆且為所虜¶