(千三百/十里也)一四月寒凍有死者(四月建巳之月孟夏寒凍/民有死者以秦法酷急則)¶
(天應之而史書之故尚書洪範云急/常寒若孔注云君行急則常寒順之)楊端和攻衍氏(衍/羊)¶
(善反在/鄭州)彗星見西方又見北方從斗以南八十日¶
十年相國吕不韋坐嫪毐免桓齮為將軍齊趙來置酒¶
齊人茅焦説秦王曰秦方以天下為事而大王有遷母¶
太后之名恐諸侯聞之由此倍秦也秦王乃迎太后於¶
雍而入咸陽復居甘泉宫大索逐客李斯上書説乃止¶
逐客令李斯因説秦王請先取韓以恐他國於是使斯¶