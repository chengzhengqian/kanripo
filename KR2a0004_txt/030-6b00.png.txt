是時禁苑有白鹿而少府多銀錫自孝文更造四銖錢¶
至是嵗四十餘年從建元以來用少縣官往往即多銅¶
山而鑄錢民亦閒盗鑄錢不可勝數錢益多而輕物益¶
少而貴有司言曰古者皮幣諸侯以聘享金有三等黄金¶
為上白金為中赤金為下今半兩錢法重四銖而姦或盗摩¶
錢裏取鎔錢益輕薄而物貴則逺方用幣煩費不省乃以¶
白鹿皮方尺縁以藻繢為皮幣直四十萬王侯宗室朝覲聘¶
享必以皮幣薦璧然後得行又造銀錫為白金以為天用莫¶