(江故/城)虜楚將屈匄遂取楚之漢中地(梁/州)懐王乃悉發國¶
中兵以深入擊秦戰於藍田魏聞之襲楚至鄧楚兵懼¶
自秦歸而齊竟怒不救楚楚大困明年秦割漢中地與¶
楚以和楚王曰不願得地願得張儀而甘心焉張儀聞¶
乃曰以一儀而當漢中地臣請往如楚如楚又因厚幣¶
用事者臣靳尚而設詭辯於懐王之寵姬鄭袖懐王竟¶
聴鄭袖復釋去張儀是時屈平既疏不復在位使於齊¶
顧反諫懐王曰何不殺張儀懐王悔追張儀不及其後¶