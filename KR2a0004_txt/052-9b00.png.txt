悼惠王冢園在郡割臨菑東環悼惠王冢園邑盡以予¶
菑川以奉悼惠王祭祀城陽景王章(年表云/都莒也)齊悼惠王¶
子以朱虚侯與大臣共誅諸吕而章身首先斬相國吕¶
王産於未央宫孝文帝既立益封章二千戸賜金千斤¶
孝文二年以齊之城陽郡立章為城陽王立二年卒子¶
喜立是為共王共王八年徙王淮南(年表云/都陳也)四年復還¶
王城陽凡三十三年卒子建延立是為頃王頃王二十¶
八年卒子義立是為敬王敬王九年卒子武立是為惠¶