天下治也夫朝歌者不時也北者敗也鄙者陋也紂樂¶
好之與萬國殊心諸侯不附百姓不親天下畔之故身¶
死國亡而衛靈公之時(時衛都楚邱楚故城在宋楚邱/縣北三十里衛之楚邱邑也)¶
將之晉至於濮水之上舍(括地志云在曽州離狐/縣界即師延投處也)夜半¶
時聞鼓琴聲問左右皆對曰不聞乃召師涓曰吾聞鼓¶
琴音問左右皆不聞其狀似鬼神為我聴而寫之師涓¶
曰諾因端坐援琴聴而寫之明日曰臣得之矣然未習¶
也請宿習之靈公曰可因復宿明日報曰習矣即去之¶