夷公子是為惠公恵公元年孔子行魯相事五年晉卿¶
中行范氏反晉晉使智氏趙簡子攻之范中行氏亡奔¶
齊恵公立十年卒子悼公立悼公二年齊臣田乞弑其¶
君孺子立其兄陽生為悼公六年吳敗齊師齊人弑悼¶
公立其子簡公九年晉定公與吴王夫差盟争長於黄¶
池卒先吳吳彊陵中國十二年齊田常弑簡公立其弟¶
平公常相之十三年楚滅陳秦悼公立十四年卒子厲¶
共公立孔子以悼公十二年卒厲共公二年蜀人來賂¶