以觀望平原君使者冠蓋相屬於魏讓魏公子曰勝所¶
以自附為㛰姻者以公子之高義為能急人之困也且¶
公子縱輕勝棄之降秦獨不憐公子姊邪公子患之數¶
請魏王及賔客辯士説王萬端魏王畏秦終不聴公子¶
公子自度終不能得之於王計不獨生而令趙亡乃請¶
賔客約車騎百餘乗欲以客徃赴秦軍與趙俱死行過¶
夷門見侯生具告所以欲死秦軍状辭決而行侯生曰¶
公子勉之矣老臣不能從公子行數里心不快曰吾所¶