民皆有亷節稱其好學學官弟子行雖不備而至於大¶
夫郎中掌故以百數言詩雖殊多本於申公¶
清河王太傅轅固生者齊人也以治詩孝景時為博士¶
與黄生爭論景帝前黄生曰湯武非受命乃弑也轅固¶
生曰不然夫桀紂虐亂天下之心皆歸湯武湯武與天¶
下之心而誅桀紂桀紂之民不為之使而歸湯武湯武¶
不得已而立非受命為何黄生曰冠雖敝必加於首履¶
雖新必闗於足何者上下之分也今桀紂雖失道然君¶