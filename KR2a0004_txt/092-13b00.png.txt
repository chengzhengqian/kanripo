威震天下然兵困於京索之間迫西山而不能進者三¶
年於此矣漢王將數十萬之衆距鞏雒阻山河之險一¶
日數戰無尺寸之功折北不救敗滎陽傷城臯遂走宛¶
葉之間此所謂智勇俱困者也夫銳氣挫於險塞而糧¶
食竭於内府百姓罷極怨望容容無所倚以臣料之其¶
勢非天下之賢聖固不能息天下之禍當今兩主之命¶
縣於足下足下為漢則漢勝與楚則楚勝臣願披腹心¶
輸肝膽効愚計恐足下不能用也誠能聽臣之計莫若¶