欽定四庫全書¶
　史記正義卷五十六¶
　　　　　　　　　　　　唐　張守節　撰¶
陳丞相世家第二十六　　　史記五十六¶
陳丞相平者陽武户牖鄉人也(陳留風俗傳云東昏縣/衛地故陽武之戸牖鄉)¶
(也括地志云東昏故城在/汴州陳留縣東北九十里)少時家貧好讀書有田三十¶
畝獨與兄伯居伯常耕田縱平使游學平為人長美色¶
人或謂陳平曰貧何食而肥若是其嫂嫉平之不視家¶