恐他亂起是以賞從亡未至隠者介子推推亦不言禄¶
禄亦不及推曰獻公子九人唯君在矣惠懐無親外内¶
棄之天未絶晉必將有主主晉祀者非君而誰天實開¶
之二三子以為已力不亦誣乎竊人之財猶曰是盗况¶
貪天之功以為已力乎下冒其罪上賞其姦上下相蒙¶
難與處矣其母曰盍亦求之以死誰懟推曰尤而效之¶
罪有甚焉且出怨言不食其禄母曰亦使知之若何對¶
曰言身之文也身欲隠安用文之文之是求顯也其母¶