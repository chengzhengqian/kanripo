遂以吕郤等告文公文公欲召吕郤吕郤等黨多文公¶
恐初入國國人賣己乃為微行㑹秦繆公於王城國人¶
莫知三月己丑吕郤等果反焚公宫不得文公文公之¶
衛徒與戰吕郤等引兵欲奔秦繆誘吕郤等殺之河上¶
晉國復而文公得歸夏迎夫人於秦秦所與文公妻者¶
卒為夫人秦送三千人為衛以備晉亂文公修政施惠¶
百姓賞從亡者及功臣大者封邑小者尊爵未盡行賞¶
周襄王以弟帶難出居鄭地來告急晉晉初定欲𤼵兵¶