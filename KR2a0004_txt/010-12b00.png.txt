今法有肉刑三而姦不止其咎安在非乃朕徳薄而教¶
不明歟吾甚自愧故夫馴道不純而愚民䧟焉詩曰愷¶
悌君子民之父母今人有過教未施而刑加焉或欲改¶
行為善而道毋由也朕甚憐之夫刑至㫁支體刻肌膚¶
終身不息何其楚痛而不徳也豈稱為民父母之意哉¶
其除肉刑上曰農天下之本務莫大焉今勤身從事而¶
有租税之賦是為本末者毋以異其於勸農之道未備¶
其除田之租税¶