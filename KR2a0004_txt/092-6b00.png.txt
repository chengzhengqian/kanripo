二千人人持一赤幟從間道萆山而望趙軍誡曰趙見¶
我走必空壁逐我若疾入趙壁㧞趙幟立漢赤幟令其¶
禆將𫝊飱曰今日破趙㑹食諸將皆莫信詳應曰諾謂¶
軍吏曰趙已先據便地為壁且彼未見吾大將旗鼓未¶
肯撃前行恐吾至阻險而還信乃使萬人先行出背水¶
陣(綿蔓水一名阜將一名回星自并州流入井/陘界即信背水陣陷之死地即此水也)趙軍望¶
見而大笑平旦信建大將之旗鼓鼓行出井陘口趙開¶
壁撃之(恒州鹿泉縣即/六國時趙壁也)大戰良乆於是信張耳詳棄鼓¶