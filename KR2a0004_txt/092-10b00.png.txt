下軍遂至臨菑齊王田廣以酈生賣己乃烹之而走髙¶
密使使之楚請救韓信已定臨菑遂東追廣至髙密西¶
楚亦使龍且將號稱二十萬救齊齊王廣龍且并軍與¶
信戰未合人或說龍且曰漢兵逺鬬窮戰其鋒不可當¶
齊楚自居其地戰兵易敗散(近其室家/懐顧望也)不如深壁令齊¶
王使其信臣招所亡城亡城聞其王在楚來救必反漢¶
漢兵二千里客居齊城皆反之其勢無所得食可無戰¶
而降也龍且曰吾平生知韓信為人易與耳且夫救齊¶