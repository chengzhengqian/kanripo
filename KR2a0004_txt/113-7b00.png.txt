使馳義侯因巴蜀罪人發夜郎兵(曲州協州以/南是夜郎國)下䍧柯¶
江(江出南徼外東通四/㑹至畨禺入海也)咸㑹番禺元鼎六年冬樓船將¶
軍將精卒先䧟尋陜破石門得越船粟因推而前挫越¶
鋒以數萬人待伏波伏波將軍將罪人道逺㑹期後與¶
樓船㑹乃有千餘人遂俱進樓船居前至番禺建徳嘉¶
皆城守樓船自擇便處居東南面伏波居西北面㑹暮¶
樓船攻敗越人縱火燒城越素聞伏波名日暮不知其¶
兵多少伏波乃為營遣使者招降者賜印復縱令相招¶