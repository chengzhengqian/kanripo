甚尊寵䝉氏信任賢之而親近蒙毅位至上卿出則參¶
乗入則御前恬任外事而毅常為内謀名為忠信故雖¶
諸將相莫敢與之爭焉趙髙者諸趙疏逺屬也趙髙昆¶
弟數人皆生𨼆宫其母被刑僇世世卑賤秦王聞髙彊¶
力通於獄法舉以為中車府令髙即私事公子胡亥喻¶
之決獄髙有大罪秦王令䝉毅法治之毅不敢阿法當¶
髙罪死除其官籍帝以髙之敦於事也赦之復其官爵¶
始皇欲游天下道九原(九原郡今勝/州連谷縣是)直抵甘泉(宫在/雍州)乃¶