則走越耳於是廷尉以王孫建辭連淮南王太子遷聞¶
上遣廷尉監因拜淮南中尉逮捕太子至淮南淮南王¶
聞與太子謀召相二千石欲殺而發兵召相相至内史¶
以出為解中尉曰臣受詔使不得見王王念獨殺相而¶
内史中尉不來無益也即罷相王猶豫計未决太子念¶
所坐者謀刺漢中尉所與謀者已死以為口絶乃謂王¶
曰羣臣可用者皆前繫今無足與舉事者王以非時發¶
恐無功臣願㑹逮王亦偷欲休即許太子太子即自剄¶