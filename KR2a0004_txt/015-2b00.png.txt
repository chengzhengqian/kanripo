文畧不具然戰國之權變亦有可頗采者何必上古秦¶
取天下多暴然世異變成功大傳曰法後王何也以其¶
近已而俗變相類議卑而易行也(易以豉反後王近代/之王法與已連接世)¶
(俗之變及相類也故/議卑淺而易識行耳)學者牽於所聞見秦在帝位日淺¶
不察其終始因舉而笑之不敢道此與以耳食無異悲¶
夫余於是因秦記踵春秋之後起周元王表六國時事¶
訖二世凡二百七十年著諸所聞興壊之端後有君子¶
以覽觀焉¶