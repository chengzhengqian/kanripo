獨死嬰獨生乃匿其家竊出上書立召入具言灌夫醉¶
飽事不足誅上然之賜魏其食曰東朝廷辯之魏其之¶
東朝盛推灌夫之善言其醉飽得過乃丞相以他事誣¶
罪之武安又盛毁灌夫所為横恣罪逆不道魏其度不¶
可奈何因言丞相短武安曰天下幸而安樂無事蚡得¶
為肺腑所好音樂狗馬田宅蚡所愛倡優巧匠之屬不¶
如魏其灌夫日夜招聚天下豪桀壯士與論議腹誹而¶
心謗不仰視天而俯畫地辟倪兩宫間幸天下有變而¶