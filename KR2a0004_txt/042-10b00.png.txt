約使反其言令宋趣降三要乃許於是楚登觧楊樓車¶
令呼宋遂負楚約而致其晉君命曰晉方悉國兵以救¶
宋宋雖急慎毋降楚晉兵今至矣楚荘王大怒將殺之¶
觧揚曰君能制命為義臣能承命為信受吾君命以出¶
有死無隕荘王曰若之許我已而背之其信安在觧楊¶
曰所以許王欲以成吾君命也将死顧謂楚君曰為人¶
臣毋忘盡忠得死者楚王諸弟皆諌王赦之於是赦觧¶
楊使歸晉爵之為上卿十八年襄公卒子悼公㵒立悼¶