長楊獵(括地志云秦長楊宫在雍州盭屋縣東/南三里上起以宫内有長楊樹以為名)是時天¶
子方好自擊熊彘馳逐野獸相如上䟽諫之其辭曰臣¶
聞物有同類而殊能者故力稱烏獲捷言慶忌勇期賁¶
育(賁音奔賁古之勇士水行不避蛟龍陸行不避/豺狼發怒吐氣聲音動天夏育亦古之猛士也)臣之¶
愚竊以為人誠有之獸亦宜然今陛下好陵阻險射猛¶
獸卒然遇軼材之獸駭不存之地犯屬車之清塵輿不¶
及還轅人不暇施巧雖有烏獲逄蒙之伎力不得用枯¶
木朽株盡為害矣是胡越起於轂下而羌夷接軫也豈¶