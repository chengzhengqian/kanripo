不獲世之滋垢皭然泥而不滓者也推此志也雖與日¶
月爭光可也(言屈平之仕濁世去其汚垢在塵埃之外/推此志意雖與日月争其光明斯亦可矣)¶
屈平既絀其後秦欲伐齊齊與楚從親(上足/松反)惠王患之¶
乃令張儀詳去秦厚幣委質事楚曰秦甚憎齊齊與楚¶
從親楚誠能絶齊秦願獻商於之地六百里楚懐王貪¶
而信張儀遂絶齊使使如秦受地張儀詐之曰儀與王¶
約六里不聞六百里楚使怒去歸告懐王懐王怒大興¶
師伐秦秦發兵擊之大破楚師於丹陽斬首八萬(丹晹/今歧)¶