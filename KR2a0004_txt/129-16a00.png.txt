蜀卓氏之先趙人也用鐵冶富秦破趙遷卓氏卓氏見¶
虜畧獨夫妻推輦行詣遷處諸遷虜少有餘財爭與吏¶
求近處葭萌(葭萌今利/州縣也)唯卓氏曰此地狭薄吾聞㳊山¶
之下沃野下有蹲鴟(㳊音珉蹲鴟芋也言卭州臨卭縣其/地肥又沃平野有大芋等也華陽)¶
(國志云㳊山郡郡安/縣有大芋如蹲鴟也)至死不飢民工於市易賈乃求逺¶
遷致之臨卭大喜即鐵山鼓鑄運籌策傾滇蜀之民富¶
(滇一作沮漢書亦作滇池今益州郡有蜀州亦因舊名/及漢江為名江在益州南入導江非漢中之漢江也)¶
至僮千人田池射獵之樂擬於人君¶