壹因大行王恢言上曰匈奴初和親親信邉可誘以利¶
隂使聶翁壹為間亡入匈奴謂單于曰吾能斬馬邑令¶
丞吏以城降財物可盡得單于愛信之以為然許聶翁¶
壹聶翁壹乃還詐斬死罪囚縣其頭馬邑城示單于使¶
者為信曰馬邑長吏已死可急來於是單于穿塞將十¶
餘萬騎入武州塞當是時漢伏兵車騎材官三十餘萬¶
匿馬邑旁谷中衛尉李廣為驍騎將軍太僕公孫賀為¶
輕車將軍(司馬續漢書云/輕車古之戰車)大行王恢為將屯將軍(李竒/云監)¶