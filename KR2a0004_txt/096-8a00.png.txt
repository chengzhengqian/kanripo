丞相嘉自絀所言不用疾錯錯為内史門東出不便更¶
穿一門南出南出者太上皇廟堧垣嘉聞之欲因此以¶
法錯擅穿宗廟垣為門奏請誅錯錯客有語錯錯恐夜¶
入宫上謁自歸景帝(自歸帝/首露)至朝丞相奏請誅内史錯¶
景帝曰錯所穿非眞廟垣乃外堧垣故他官居其中且¶
又我使為之錯無罪罷朝嘉謂長史曰吾悔不先斬錯¶
乃先請之為錯所賣至舍因歐血而死諡為節侯子共¶
侯蔑代三年卒子侯去病代三十一年卒子侯㬰代六¶