之盎曰劇孟雖博徒然母死客送塟車千餘乗此亦有¶
過人者且緩急人所有夫一旦有急叩門不以親為解¶
不以存亡為辭天下所望者獨季心劇孟耳今公常従¶
數騎一旦有緩急寧足恃乎罵富人弗與通諸公聞之¶
皆多袁盎袁盎雖家居景帝時時使人問籌䇿梁王欲¶
求為嗣袁盎進説其後語塞梁王以此怨盎曾使人刺¶
盎刺者至闗中問袁盎諸君譽之皆不容口乃見袁盎¶
曰臣受梁王金来刺君君長者不忍刺君然後刺君者¶