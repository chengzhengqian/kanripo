復勸王毋下三國居無何漢將欒布平陽侯等兵至齊¶
擊破三國兵解齊圍已而復聞齊初與三國有謀將欲¶
移兵伐齊齊孝王懼乃飲藥自殺景帝聞之以為齊首¶
善以迫劫有謀非其罪也乃立孝王太子夀為齊王是¶
為懿王續齊後而膠西膠東濟南菑川王咸誅滅地入¶
于漢徙濟北王王菑川齊懿王立二十二年卒子次景¶
立是為厲王齊厲王其母曰紀太后太后取其弟紀氏¶
女為厲王后王不愛紀氏女太后欲其家重寵令其長¶