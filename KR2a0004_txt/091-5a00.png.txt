漢之取天下可以萬全臣請與大王提劒而歸漢漢王¶
必裂地而封大王又況淮南淮南必大王有也故漢王¶
敬使使臣進愚計願大王之留意也淮南王曰請奉命¶
隂許畔楚與漢未敢泄也楚使者在方急責英布發兵¶
舍𫝊舍隨何直入坐楚使者上坐曰九江王已歸漢楚¶
何以得發兵布愕然楚使者起何因說布曰事以搆可¶
遂殺楚使者無使歸而疾走漢并力布曰如使者教因¶
起兵而擊之耳扵是殺使者因起兵而攻楚楚使項聲¶