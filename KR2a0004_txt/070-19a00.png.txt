兵連於城下而不能相去王以其間伐韓入三川出兵¶
函谷而無伐以臨周祭器必出挾天子案圖籍此王業¶
也秦王以為然故具革車三十乗而入之梁也今儀入¶
梁王果伐之是王内罷國而外伐與國廣鄰敵以内自¶
臨而信儀於秦王也此臣之所謂託儀也齊王曰善乃¶
使解兵張儀相魏一嵗卒於魏也¶
陳軫者游說之士與張儀俱事秦惠王皆貴重爭寵張¶
儀惡陳軫於秦王曰軫重幣輕使秦楚之間將為國交¶