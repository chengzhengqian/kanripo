南注鉅野(括地志云鄆州鉅/野縣東北大澤是)通於淮泗於是天子使汲¶
黯鄭當時興人徒塞之輒復壞是時武安侯田蚡為丞¶
相其奉邑食鄃(貝州/縣也)鄃居河北河決而南則鄃無水菑¶
邑收多蚡言於上曰江河之決皆天事未易以人力為¶
彊塞塞之未必應天而望氣用數者亦以為然於是天¶
子乆之不事復塞也是時鄭當時為大農言曰異時闗¶
東漕粟從渭中上度六月而罷而漕水道九百餘里時¶
有難處引渭穿渠起長安並南山下至河三百餘里徑¶