何後期為賈謝曰不侫大夫親戚送之故留穰苴曰將¶
受命之日則忘其家臨軍約束則㤀其親援枹皷之急¶
則忘其身(援作操枹音/孚謂皷挺也)今敵國深侵邦内騷動士卒暴¶
露於境君寢不安席食不甘味百姓之命皆懸於君何¶
謂相送乎召軍正問曰軍法期而後至者云何對曰當¶
斬荘賈懼使人馳報景公請救既往末及反於是遂斬¶
莊賈以徇三軍三軍之士皆振慄乆之景公遣使者持¶
節赦賈馳入軍中穰苴曰將在軍君令有所不受問軍¶