十三年鄭圍韓之陽翟二十五年鄭君殺其相子陽二¶
十七年子陽之黨共弑繻公駘而立幽公弟乙為君是¶
為鄭君鄭君乙立二年鄭負黍反復歸韓十一年韓伐¶
鄭取陽城二十一年韓哀侯滅鄭并其國¶
太史公曰語有之以權利合者權利盡而交疎甫瑕是¶
也甫瑕雖以劫殺鄭子内厲公厲公終背而殺之此與¶
晉之里克何異守節如荀息身死而不能存奚齊變所¶
從來亦多故矣¶