中元年封故御史大夫周苛孫平為繩侯故御史大夫¶
周昌子左車為安陽侯四月乙已赦天下賜爵一級除¶
禁錮地動衡山原都雨雹大者尺八寸¶
中二年二月匈奴入燕遂不和親三月召臨江王來即¶
死中尉府中夏立皇子越為廣川王子寄為膠東王封¶
四侯九月甲戌日食¶
中三年冬罷諸侯御史中丞春匈奴王二人率其徒來¶
降皆封為列侯(漢書表云中三年安陵侯子軍桓侯賜/道侯陸彊容城侯徐慮易侯僕日范陽)¶