(本春秋時廬戎之國也秦謂之伊廬漢為中廬縣項/羽之將鍾離昧冢在韋昭及括地志云皆說之也)素¶
與信善項王死後亡歸信漢王怨昧聞其在楚詔楚捕¶
昧信初之國行縣邑陳兵出入漢六年人有上書告楚¶
王信反髙帝以陳平計天子廵狩會諸侯南方有雲夢¶
發使告諸侯㑹陳吾將游雲夢實欲襲信信弗知髙祖¶
且至楚信欲發兵及自度無罪欲謁上恐見禽人或說¶
信曰斬昧謁上上必喜無患信見昧計事昧曰漢所以¶
不撃取楚以昧在公所若欲捕我以自媢於漢吾今日¶