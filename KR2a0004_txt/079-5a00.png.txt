昭王至聞其與宦者争言遂延迎謝曰寡人宜以身受¶
命久矣會義渠之事急寡人旦暮自請太后今義渠之¶
事已寡人乃得受命竊閔然不敏敬執賔主之禮范雎¶
辭讓是日觀范雎之見者羣臣莫不洒然變色易容者¶
秦王屏左右宫中虛無人秦王跽而請曰先生何以幸¶
教寡人范雎曰唯唯有間秦王復跽而請曰先生何以¶
幸教寡人范雎曰唯唯若是者三秦王跽曰先生卒不¶
幸教寡人邪范雎曰非敢然也臣聞昔者吕尚之遇文¶