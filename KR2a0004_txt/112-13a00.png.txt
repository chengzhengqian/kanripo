逺故倒行暴施之偃盛言朔方地肥饒外阻河䝉恬城¶
之以逐匈奴内省轉輸戍漕廣中國滅胡之本也上覽其¶
説下公卿議皆言不便公孫𢎞曰秦時常發三十萬衆¶
築北河終不可就已而棄之主父偃盛言其便上竟用¶
主父計立朔方郡元朔二年主父言齊王内淫佚行僻¶
上拜主父為齊相至齊遍召昆弟賓客散五百金予之¶
數之曰始吾貧時昆弟不我衣食賔客不我内門今吾¶
相齊諸君迎我或千里吾與諸君絶矣毋復入偃之門¶