以此吳日益横及孝景帝即位錯為御史大夫說上曰¶
昔髙帝初定天下昆弟少諸子弱大封同姓故王孽子¶
悼惠王王齊七十餘城庶弟元王王楚四十餘城兄子¶
濞王吳五十餘城封三庶孽分天下半今吳王前有太¶
子之郄詐稱病不朝於古法當誅文帝弗忍因賜几杖徳¶
至厚當改過自新乃益驕溢即山鑄錢煑海水為鹽誘¶
天下亡人謀作亂今削之亦反不削之亦反削之其反¶
亟禍小不削反遲禍大三年冬楚王朝鼂錯因言楚王¶