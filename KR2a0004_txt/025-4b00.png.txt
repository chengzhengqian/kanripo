為亥亥者該也(孟康云閡藏塞也隂雜陽/氣閉塞為萬物作種也)言陽氣藏於¶
下故該也廣莫風居北方廣莫者言陽氣在下隂莫陽¶
廣大也故曰廣莫東至於虚虚者能實能虚言陽氣冬¶
則宛藏於虚(宛音/藴)日冬至則一隂下藏一陽上舒故曰¶
虚東至于須女言萬物變動其所隂陽氣未相離尚相¶
如胥也故曰湏女十一月也律中黄鐘(白虎通云黄中/和之氣言陽氣)¶
(於黄泉之下/動養萬物)黄鐘者陽氣踵黄泉而出也其於十二子¶
為子子者滋也滋者言萬物滋於下也其於十母為壬¶