聴朱亥䄂四十斤鐵椎椎殺晉鄙公子遂將晉鄙軍勒¶
兵下令軍中曰父子俱在軍中父歸兄弟俱在軍中兄¶
歸獨子無兄弟歸飬得選兵八萬人進兵擊秦軍秦軍¶
解去遂救邯鄲存趙趙王及平原君自迎公子於界平¶
原君負韊矢為公子先引趙王再拜曰自古賢人未有¶
及公子者也當此之時平原君不敢自比於人公子與¶
侯生决至軍侯生果北鄉自剄魏王怒公子之盗其兵¶
符矯殺晉鄙公子亦自知也已却秦存趙使將將其軍¶