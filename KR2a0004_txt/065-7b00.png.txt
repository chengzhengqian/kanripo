公族䟽逺者以撫飬戰鬭之士要在彊兵破馳説之言¶
從横者於是南平百越北并陳蔡却三晉西伐秦諸侯¶
患楚之彊故楚之貴戚盡欲害吴起及悼王死宗室大¶
臣作亂而攻吴起吴起走之王尸而伏之擊起之徒因¶
射刺吴起并中悼王悼王既葬太子立乃使令尹盡誅¶
射吴起而并中王尸者坐射起而夷宗死者七十餘家¶
太史公曰世俗所稱師旅皆道孫子十三篇吴起兵法¶
世多有故弗論論其行事所施設者語曰能行之者未¶