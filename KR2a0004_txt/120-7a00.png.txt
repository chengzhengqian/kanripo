鄭當時者字莊陳人也其先鄭君嘗為項籍将籍死已¶
而屬漢髙祖令諸故項籍臣名籍鄭君獨不奉詔詔盡¶
拜名籍者為大夫而逐鄭君鄭君死孝文時鄭莊以任¶
俠自喜脱張羽於戹聲聞梁楚之間孝景時為太子舍¶
人每五日洗沐常置驛馬長安諸郊存諸故人請謝賔¶
客夜以繼日至其明旦常恐不徧莊好黄老之言其慕¶
長者如恐不見年少官薄然其游知交皆其大父行天¶
下有名之士也武帝立莊稍遷為魯中尉濟南太守江¶