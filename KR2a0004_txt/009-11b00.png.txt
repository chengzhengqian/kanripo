堂下曰毋為他人守也左丞相食其免八月庚申旦平¶
陽侯窋行御史大夫事見相國産計事郎中令賈夀使¶
從齊來因數産曰王不蚤之國今雖欲行尚可得邪具¶
以灌嬰與齊楚合從欲誅諸吕告産廼趣産急入宫平陽¶
侯頗聞其語廼馳告丞相太尉太尉欲入北軍不得入襄平¶
侯通尚符節廼令持節矯内太尉北軍太尉復令酈寄¶
與典客劉掲先説吕禄曰帝使太尉守北軍欲足下之¶
國急歸將印辭去不然禍且起吕禄以為酈兄不欺已¶