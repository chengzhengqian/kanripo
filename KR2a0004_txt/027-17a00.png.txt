(兵不在外則為内/亂鬭謂光&KR0621;相及)光相逮為害不相逮不害五星皆從¶
而聚於一舍(三星若合是謂驚立絶行其國外内有兵/與䘮人民飢乏改立侯王四星若合是為)¶
(大王其國兵䘮暴起君子憂小人流五星若合是為易/行有徳者受慶奄有四方無徳者受殃乃以死亾也)¶
其下國可以禮致天下法出東行十六舍而止逆行二舍¶
六旬復東行自所止數十舍十月而入西方伏行五月¶
出東方其出西方曰反明主命者惡之東行急一日行¶
一度半其行東西南北疾也兵各聚其下用戰順之勝¶
逆之敗熒惑從太白軍憂離之軍却出太白隂有分軍¶