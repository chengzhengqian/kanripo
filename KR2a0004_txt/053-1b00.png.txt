入言徴何何固請得母行及高祖起為沛公何常為丞¶
督事沛公至咸陽諸將皆爭走金帛財物之府分之何¶
獨先入收秦丞相御史律令圖書藏之沛公為漢王以¶
何為丞相項王與諸侯屠燒咸陽而去漢王所以具知¶
天下阨塞戸口多少彊弱之處民所疾苦者以何具得¶
秦圖書也何進言韓信漢王以信為大將軍語在淮隂¶
侯事中漢王引兵東定三秦何以丞相留收巴蜀搷撫¶
諭告使給軍食漢二年漢王與諸侯擊楚何守闗中侍¶