灌夫不肯隨喪歸奮曰願取吳王若將軍頭以報父之¶
仇於是灌夫被甲持㦸募軍中壯士所善願從者數十¶
人及出壁門莫敢前獨二人及從奴十數騎馳入吳軍¶
至吳将麾下(謂大將/之旗)所殺傷數十人不得前復馳還走¶
入漢壁皆亡其奴獨與一騎歸夫身中大創十餘適有¶
萬金良藥故得無死夫創少瘳又復請將軍曰吾益知¶
吳壁中曲折請復往將軍壯義之恐亡夫乃言太尉太¶
尉乃固止之吳已破灌夫以此名聞天下潁隂侯言之¶