吾方圖子之功廼以隨何為䕶軍中尉布遂剖符為淮¶
南王都六九江廬江衡山豫章郡皆屬布七年朝陳八¶
年朝雒陽九年朝長安十一年髙后誅淮隂侯布因心¶
恐夏漢誅梁王彭越醢之盛其醢徧賜諸侯至淮南淮¶
南王方獵見醢因大恐陰令人部聚兵候伺旁郡警急¶
布所幸姬疾請就醫醫家與中大夫賁赫對門姬數如¶
醫家賁赫自以為侍中廼厚餽遺從姬飲醫家姬侍王¶
從容語次譽赫長者也王怒曰汝安從知之具說狀王¶