上上以夫為中郎將數月坐法去後家居長安長安中¶
諸公莫弗稱之孝景時至代相孝景崩今上初即位以¶
為淮陽天下交勁兵處故徙夫為淮陽太守建元元年¶
入為太僕二年夫與長樂衛尉竇甫飲輕重不得夫醉¶
摶甫甫竇太后昆弟也上恐太后誅夫徙為燕相數嵗¶
坐法去官家居長安灌夫為人剛直使酒不好面諛貴¶
戚諸有勢在己之右不欲加禮必陵之諸士在己之左¶
愈貧賤尤益敬與鈞稠人廣衆薦寵下輩士亦以此多¶