春鄭厲公與虢叔襲殺王頽而入惠王於周秋厲公卒¶
子文公踕立厲公初立四嵗亡居櫟居櫟十七嵗復入¶
立七嵗與亡凡二十八年文公十七年齊桓公以兵破¶
蔡遂伐楚至召陵二十四年文公之賤妾曰燕姞夢天¶
與之蘭曰余為伯鯈余爾祖也以是為而子蘭有國香¶
以夢告文公文公幸之而予之草蘭為符遂生子名曰¶
蘭三十六年晉公子重耳過文公弗禮文公弟叔詹曰¶
重耳賢且又同姓窮而過君不可無禮文公曰諸侯亡¶