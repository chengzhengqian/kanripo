東至函谷闗西至雍陳倉(今岐州雍縣/及陳倉縣也)優旃曰善多縱¶
禽獸於其中㓂從東方来令麋鹿觸之足矣始皇以故¶
輟止二世立又欲漆其城優旃曰善主上雖無言臣固¶
將請之漆城雖於百姓愁費然佳哉漆城蕩蕩㓂来¶
不能上即欲就之易為漆耳顧難為䕃室於是二世笑¶
之以其故止居無何二世殺死優旃歸漢數年而卒¶
太史公曰淳于髠仰天大笑齊威王横行優孟揺頭而¶
歌負薪者以封優旃臨檻疾呼陛楯得以半更豈不亦¶