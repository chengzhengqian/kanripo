晉敗之於崤初往年鄭文公之卒也鄭司城繒賀以鄭¶
情賣之秦兵故來三年鄭發兵從晉伐秦敗秦兵於汪¶
往年楚太子商臣弑其父成王代立二十一年與宋華¶
元伐鄭華元殺羊食士不與其御羊斟怒以馳鄭鄭囚¶
華元宋贖華元元亦亡去晉使趙穿以兵伐鄭二十二¶
年鄭繆公卒子夷立是為靈公靈公元年春楚獻黿於¶
靈公子家子公将朝靈公子公之食指動謂子家曰佗¶
日指動必食異物及入見靈公進黿羮子公笑曰果然¶