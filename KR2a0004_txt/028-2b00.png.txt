社後八世至帝太戊有桑榖生於廷一暮大拱懼伊陟¶
曰妖不勝徳太戊脩徳桑榖死伊陟賛巫咸巫咸之興¶
自此始後十四世帝武丁得傅説為相殷復興焉稱髙¶
宗有雉登鼎耳雊武丁懼祖已曰脩徳武丁從之位以¶
永寧後五世帝武乙慢神而震死後三世帝紂淫亂武¶
王伐之由此觀之始未嘗不肅祗後稍怠慢也周官曰¶
冬日至祀天於南郊迎長日之至夏日至祭地祗皆用¶
樂舞而神乃可得而禮也天子祭天下名山大川五岳¶