問左丞相平平曰有主者上曰主者謂誰平曰陛下即¶
問決獄責廷尉問錢穀責治粟内史上曰茍各有主者¶
而君所主者何事也平謝曰主臣陛下不知其駑下使¶
待罪宰相宰相者上佐天子理隂陽順四時下育萬¶
物之宜外鎮撫四夷諸侯内親附百姓使卿大夫各得¶
任其職焉孝文帝乃稱善右丞相大慙出而讓陳平曰¶
君獨不素教我對陳平笑曰君居其位不知其任邪且¶
陛下即問長安中盗賊數君欲彊對邪於是絳侯自知其¶