天下咸朝夏后帝啓崩子帝太康立帝太康失國昆弟¶
五人須於洛汭作五子之歌太康崩弟中康立是為帝¶
中康帝中康時羲和湎淫廢時亂日𦙍往征之作𦙍征¶
中康崩子帝相立帝相崩子帝少康立(帝王紀云帝羿/有窮氏未聞其)¶
(姓何先帝俈以上世掌射正至俈賜以彤弓索矢封之/於鋤為帝司射歴虞夏羿學射於吉甫其臂長故以善)¶
(射聞及夏之衰自鋤遷於窮石因夏民以伐夏篡帝相/徙於商丘依同姓諸侯斟尋羿恃其善射不脩民事淫)¶
(於田獸棄其良臣武羅伯姻熊髠尨圉而信寒浞寒浞/伯明氏之讒子伯明后以讒棄之而羿以為已相寒浞)¶
(殺羿於桃梧而亨之以食其子其子不忍食之死於窮/門浞遂代夏立為帝寒浞襲有窮之號因羿之室生奡)¶