欲以釣竒乃遂獻其姬姬自匿有身至大期時生子政¶
子楚遂立姬為夫人秦昭王五十年使王齮圍邯郸急¶
趙欲殺子楚子楚與吕不韋謀行金六百斤予守者吏¶
得脱亡赴秦軍遂以得歸趙欲殺子楚妻子子楚夫人¶
趙豪家女也得匿以故母子竟得活秦昭王五十六年¶
薨太子安國君立為王華陽夫人為王后子楚為太子¶
趙亦奉子楚夫人及子政歸秦秦王立一年薨謚為孝¶
文王太子子楚代立是為荘襄王荘襄王所養母華陽¶