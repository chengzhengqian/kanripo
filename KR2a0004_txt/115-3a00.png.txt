方渡浿水使者及左將軍疑其為變謂太子已服降宜¶
命人毋持兵太子亦疑使者左將軍詐殺之遂不渡浿¶
水復引歸山還報天子天子誅山左將軍破浿水上軍¶
乃前至城下圍其西北樓船亦往㑹居城南右渠遂堅¶
守城數月未能下左將軍素侍中幸將燕代卒悍乘勝¶
軍多驕樓船將齊卒入海固已多敗亡其先與右渠戰¶
困辱亡卒卒皆恐將心慙其圍右渠常持和節左將軍¶
急擊之朝鮮大臣乃隂間使人私約降樓船往來言尚¶