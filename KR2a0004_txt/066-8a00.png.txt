詐偽而貪齊破齊譬猶石田無所用之且盤庚之誥曰¶
有顛越不恭劓殄滅之俾無遺育無使易種于兹邑此¶
商之所以興願王釋齊而先越若不然後將悔之無及¶
而吴王不聽使子胥於齊子胥臨行謂其子曰吾數諫¶
王王不用吾今見吴之亾矣汝與吴俱亾無益也乃屬¶
其子於齊鮑牧而還報吴吴太宰嚭既與子胥有隙因¶
讒曰子胥為人剛暴少㤙猜賊其怨朢恐為深禍也前¶
日王欲伐齊子胥以為不可王卒伐之而有大功子胥¶