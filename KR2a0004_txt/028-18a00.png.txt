以朝諸侯草廵狩封禪改厯服色事未就㑹竇太后治¶
黄老言不好儒術使人㣲伺得趙綰等姦利事召案綰¶
臧綰臧自殺諸所興皆廢後六年竇太后崩其明年徴¶
文學之士公孫𢎞等明年今上初至雍郊見五畤後常¶
三嵗一郊是時上求神君舍之上林中蹏氏觀神君者¶
長陵女子以子死見神於先後宛若宛若祠之其室民¶
多往祠平原君往祠其後子孫以尊顯及今上即位則¶
厚禮置祠之内中聞其言不見其人云是時李少君亦¶