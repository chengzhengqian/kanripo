艱於是山東大擾諸侯並起豪俊相立秦使章邯將而¶
東征章邯因以三軍之衆要市於外以謀其上羣臣之¶
不信可見於此矣子嬰立遂不寤藉使子嬰有庸主之¶
材僅得中佐山東雖亂秦之地可全而有宗廟之祀未¶
當絶也秦地被山帶河以為固四塞之國也自繆公以¶
來至於秦王二十餘君常為諸侯雄豈世世賢哉其勢¶
居然也且天下嘗同心并力而攻秦矣當此之世賢智¶
並列良將行其師賢相通其謀然困於阻險而不能進¶