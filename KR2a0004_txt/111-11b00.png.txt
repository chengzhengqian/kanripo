大風起砂礫擊面兩軍不相見漢益縱左右翼繞單于¶
單于視漢兵多而士馬尚彊戰而匈奴不利薄暮單于¶
遂乘六臝壯騎可數百直冒漢圍西北馳去時已昏漢¶
匈奴相紛挐(三蒼解詁云/紛挐相牽也)殺傷大當漢軍左校捕虜言¶
單于未昬而去漢軍因發輕騎夜追之大將軍軍因隨¶
其後匈奴兵亦散走遲明(上音/值)行二百餘里不得單于¶
頗捕斬首虜萬餘級遂至寘顔山趙信城得匈奴積粟¶
食軍軍留一日而還悉燒其城餘粟以歸大將軍之與¶