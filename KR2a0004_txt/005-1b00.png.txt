大費為輔帝舜曰咨爾費贊禹功其賜爾皁游爾後嗣¶
將大出乃妻之姚姓之玉女大費拜受佐舜調馴鳥獸¶
鳥獸多馴服是為栢翳舜賜姓嬴氏大費生子二人一¶
曰大廉實鳥俗氏二曰若木實費氏其元孫曰費昌子¶
孫或在中國或在夷狄費昌當夏桀之時去夏歸商為¶
湯御以敗桀於鳴條大廉元孫曰孟戱中衍鳥身人言¶
(身體是鳥而能人言又/云口及手足似鳥也)帝太戊聞而卜之使御吉遂致¶
使御而妻之自太戊以下中衍之後遂世有功(謂費昌/反中衍)¶