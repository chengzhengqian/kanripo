(闕中記云始皇陵在驪山泉本北流障使東西流有土/無石取大石於渭山諸山括地志云秦始皇陵在雍州)¶
(新豐縣西/南十里)¶
二世皇帝元年年二十一趙髙為郎中令任用事二世¶
下詔増始皇寢廟犧牲及山川百祀之禮令羣臣議尊¶
始皇廟羣臣皆頓首言曰古者天子七廟諸侯五大夫¶
三雖萬世世不軼毁(軼徒/結反)今始皇為極廟四海之内皆¶
獻貢職増犧牲禮咸備毋以加先王廟或在西雍(於用/反西)¶
(雍在咸陽西今岐州雍縣故城/是也又一云西雍雍西縣也)或在咸陽天子儀當獨¶