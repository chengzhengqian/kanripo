皆隨我功不可忘也羣臣皆莫敢言列侯畢已受封及¶
奏位次皆曰平陽侯曹參身被七十創攻城略地功最¶
多冝第一上已橈功臣多封蕭何至位次未有以復難¶
之然心欲何第一關内侯鄂君進曰羣臣議皆誤夫曹¶
參雖有野戰略地之功此特一時之事夫上與楚相距¶
五嵗常失軍亡衆逃身遁者數矣然蕭何常從關中遣¶
軍補其處非上所詔令召而數萬衆㑹上之乏絶者數¶
矣夫漢與楚相守榮陽數年軍無見糧蕭何轉漕闗中¶