(亭在雍州萬年縣東北苑中後館陶/公主長門國武帝以長門宫即此)若見五人於道北¶
遂因其直北立五帝壇祠以五牢具其明年新垣平使¶
人持玉杯上書闕下獻之平言上曰闕下有寶玉氣來¶
者已視之果有獻玉杯者刻曰人主延夀平又言臣候¶
日再中居頃之日郤復中於是始更以十七年為元年¶
令天下大酺平言曰周鼎亡在泗水中今河溢通泗臣¶
望東北汾隂直有金寶氣意周鼎其出乎兆見不迎則¶
不至於是上使使治廟汾隂南臨河欲祠出周鼎人有¶