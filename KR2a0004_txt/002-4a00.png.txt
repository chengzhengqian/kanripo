夷既畧濰淄既道(括地志云密州莒縣山濰水所出淄/州淄川縣東北七十里原山淄水所)¶
(出俗傳云禹理水功畢土石黒數/里之中波若漆故謂之淄水也)其土白墳海濵廣潟¶
厥田斥鹵田上下賦中上厥貢鹽絺海物維錯岱畎絲¶
枲鈆松怪石萊夷為牧其篚酓絲浮於汶通於濟海岱¶
及淮維徐州淮沂其治䝉羽其藝大野既都東原厎平¶
(廣平云原徐州在東故曰東原/水去已致平復言可耕種也)其土赤埴墳草木漸包¶
其田上中賦中中貢維土五色(韓詩外傳云天子社廣/五丈東方青南方赤西)¶
(方白北方黒上冒以黄土將封諸侯各取方土苴以白/茅以為社也太康地記云城陽姑幕有五色土封諸侯)¶