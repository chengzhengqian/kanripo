立是時東胡彊盛聞冒頓殺父自立乃使使謂冒頓欲¶
得頭曼時有千里馬冒頓問羣臣羣臣皆曰千里馬匈¶
奴寶馬也勿與冒頓曰奈何與人鄰國而愛一馬乎遂¶
與之千里馬居頃之東胡以為冒頓畏之乃使使謂冒¶
頓欲得單于一閼氏冒頓復問左右左右皆怒曰東胡無¶
道乃求閼氏請擊之冒頓曰奈何與人鄰國愛一女子¶
乎遂取所愛閼氏予東胡東胡王愈益驕西侵與匈奴¶
間中有棄地莫居千餘里各居其邉為甌脫(按境上斥/堠之室為)¶