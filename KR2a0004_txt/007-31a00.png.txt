謂其騎曰吾為公取彼一將令四面騎馳下期山東為¶
三處(期遇山東分為三處漢軍不知項羽處括地志云/九頭山在滁州全椒縣西北九十六里江表傳云)¶
(項羽敗至烏江漢兵追/羽至此一日九戰因名)於是項王大呼(火故/反)馳下漢軍¶
皆披靡(上披彼反靡/言精體低垂)遂斬漢一將是時赤泉侯為騎將¶
追項王項王瞋目而叱之赤泉侯人馬俱驚辟易數里(言/人)¶
(馬俱驚開張易/舊處乃至數里)與其騎㑹為三處漢軍不知項王所在¶
乃分軍為三復圍之項王乃馳復斬漢一都尉殺數十百¶
人復聚其騎亡其兩騎耳乃謂其騎曰何如騎皆伏曰¶