下而卒車裂之越用大夫種之謀禽勁呉霸中國而卒¶
誅其身是以孫叔敖三去相而不悔於陵子仲辭三公¶
為人灌園今人主誠能去驕慠之心懐可報之意披心¶
腹見情素墮肝膽施徳厚終與之窮逹無愛於士則桀¶
之狗可使吠堯而蹠之客可使刺由況因萬乘之權假¶
聖王之資乎然則荆軻之湛七族要離之燒妻子豈足¶
道哉臣聞明月之珠夜光之璧以闇投人於道路人無¶
不按劍相眄者何則無因而至前也蟠木根枑輪囷離¶