梁父其禮頗采太祝之祀雍上帝所用而封藏皆祕之¶
世不得而記也始皇之上太山中阪遇暴風雨休於大¶
樹下諸儒生既絀不得與用於封事之禮聞始皇遇風¶
雨則譏之於是始皇遂東游海上行禮祠名山大川及¶
八神求僊人羡門之屬八神將自古而有之或曰太公¶
以來作之齊所以為齊以天齊也其祀絶莫知起時八¶
神一曰天主祠天齊天齊淵水居臨菑南郊山下者二¶
曰地主祠太山梁父葢天好隂祠之必於髙山之下小¶