以太后親故王入則侍景帝同輦出則同車游獵射禽¶
獸上林中梁之侍中郎謁者著籍引出入(著竹略反籍/謂名簿也若)¶
(今通引出/入門也)天子殿門與漢官宦無異十一月上廢栗太¶
子竇太后心欲以孝王為後嗣大臣及袁盎等有所闗¶
説於景帝竇太后義格亦遂不復言以梁王為嗣事由¶
此以事祕世莫知乃辭歸國其夏四月上立膠東王為¶
太子梁王怨袁盎及議臣乃與羊勝公孫詭之屬隂使¶
人刺殺袁盎及他議臣十餘人逐其賊未得也於是天¶