在國必聞在家必聞孔子曰是聞也非達也夫達者質¶
直而好義察言而觀色慮以下人在國及家必達夫聞¶
也者色取仁而行違居之不疑在國及家必聞¶
曽參南武城人(括地志云南武城在兖州子游為宰者/地里志云定襄有武城清河有武城故)¶
(此云南/武城也)字子輿少孔子四十六嵗孔子以為能通孝道¶
(韓詩外傳云曽子曰吾嘗仕為吏禄不過鍾釡尚猶欣/欣而喜者非以為多也樂道養親也親没之後吾嘗南)¶
(游於越得尊官堂髙九仞欀提三尺&KR0008;轂百乗/然猶北向而泣者非為賤也悲不見吾親也)故授之¶
業作孝經死於魯¶