侯(武王率諸侯伐天子天子曰死諸侯畢/賀故武王揖諸侯言先拊循之心也)諸侯畢從武¶
王至商國(謂至/朝歌)商國百姓咸待於郊於是武王使羣臣¶
告語商百姓曰上天降休商人皆再拜稽首武王亦荅¶
拜遂入至紂死所武王自射之三發而後下車以輕劒¶
擊之(周書作輕吕擊/之輕吕劒名也)以黄鉞斬紂頭縣太白之旗已而¶
至紂之嬖妾二女二女皆經自殺武王又射三發擊以¶
劒斬以𤣥鉞縣其頭小白之旗武王已乃出復軍其明¶
日除道修社及商紂宫及期百夫荷罕旗以先驅武王¶