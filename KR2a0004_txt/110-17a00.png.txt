前矣書曰二國已和親兩主驩說寢兵休卒養馬世世¶
昌樂闟然更始朕甚嘉之聖人者日新改作更始使老¶
者得息㓜者得長各保其首領而終其天命朕與單于¶
俱由此道順天恤民世世相𫝊施之無窮天下莫不咸¶
便漢與匈奴鄰國之敵匈奴處北地寒殺氣早降故詔¶
吏遺單于秫蘖金帛絲絮佗物嵗有數今天下大安萬¶
民熈熈朕與單于為之父母朕追念前事薄物細故謀¶
臣計失皆不足以離兄弟之驩朕聞天不頗覆地不偏¶