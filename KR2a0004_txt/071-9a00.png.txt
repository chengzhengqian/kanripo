秦因復甘茂之家(復音/福)以市於齊齊使甘茂於楚楚懷¶
王新與秦合婚而驩而秦聞甘茂在楚使人謂楚王曰¶
願送甘茂於秦楚王問於范蜎(許縁/反)曰寡人欲置相於¶
秦孰可對曰臣不足以識之楚王曰寡人欲相甘茂可¶
乎對曰不可夫史舉下蔡之監門也大不為事君小不¶
為家室以茍賤不廉聞於世甘茂事之順焉故惠王之¶
明武王之察張儀之辯而甘茂事之取十官而無罪茂¶
誠賢者也然不可相於秦夫秦之有賢相非楚國之利¶