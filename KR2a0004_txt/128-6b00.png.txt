網得而囚之置之籠中夜半龜来見夢於宋元王曰我¶
為江使於河而幕網當吾路泉陽豫且得我我不能去¶
身在患中莫可告語王有徳義故来告訢元王惕然而¶
悟乃召博士衞平而問之曰今寡人夢見一丈夫延頸¶
而長頭衣𤣥繡之衣而乗輜車来見夢於寡人曰我為¶
江使於河而幕網當吾路泉陽豫且得我我不能去身¶
在患中莫可告語王有徳義故来告訴是何物也衞平¶
乃援式而起仰天而視月之光觀斗所指定日處鄉規¶