朕乃安敢望先帝乎曰陛下觀臣能孰與蕭何賢上曰君¶
似不及也參曰陛下言之是也且高帝與蕭何定天下¶
法令既明今陛下垂拱參等守職遵而勿失不亦可乎¶
惠帝曰善君休矣參為漢相國出入三年卒謚懿侯子¶
窋代侯百姓歌之曰蕭何為法顜若畫一曹參代之守¶
而勿失載其清浄民以寧一平陽侯窋高后時為御史¶
大夫孝文帝立免為侯立二十九年卒謚為静侯子竒¶
代侯立七年卒謚為簡侯子時代侯時尚平陽公主生¶