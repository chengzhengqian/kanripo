矜屈完以其衆屈完曰君以道則可若不則楚方城以¶
為城江漢以為溝君安能進乎乃與屈完盟而去過陳¶
陳袁濤塗詐齊令出東方覺秋齊伐陳是嵗晉殺太子¶
申生三十五年夏㑹諸侯于葵邱周襄王使宰孔賜桓¶
公文武胙彤弓矢大路命無拜桓公欲許之管仲曰不¶
可乃下拜受賜秋復㑹諸侯於葵邱益有驕色周使宰¶
孔㑹諸侯頗有叛者晉侯病後遇宰孔宰孔曰齊侯驕¶
矣弟無行從之是嵗晉獻公卒里克殺奚齊卓子(卓丑/角反)¶