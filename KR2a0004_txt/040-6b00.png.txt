果敗子玉於城濮成王怒誅子玉四十六年初成王将¶
以商臣為太子語令尹子上子上曰君之齒未也而又¶
多内寵絀乃亂也楚國之舉常在少者且商臣蠭目而¶
豺聲忍人也不可立之王不聴立之後又欲立子職而¶
絀太子商臣商臣聞而未審也告其傅潘崇曰何以得¶
其實崇曰饗王之寵姬江芊而勿敬也商臣從之江芊¶
(芊亡/爾反)怒曰宜乎王之欲殺若而立職也商臣告潘崇曰¶
信矣崇曰能事之乎曰不能能亡去乎曰不能能行大¶