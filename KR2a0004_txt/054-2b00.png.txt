秦司馬及御史各一人遷為執珪從攻陽武(括地志云/陽武故城)¶
(在鄭州陽武縣東北十/八里漢陽武縣城也)下轘轅緱氏(緱氏洛州縣也括/地志云環轅故關)¶
(在洛州緱氏縣東南四十里十三/州志云環轅道凡十二曲是險道)絶河津(津濟渡處括/地志云平險)¶
(故津在洛州洛陽/㮣東北五十里)還擊趙賁軍尸北破之(破趙賁軍於/尸鄉之北也)¶
(括地志云尸鄉亭在洛州/偃師縣在洛州東南也)從南攻犨與南陽守齮戰陽¶
城郭東䧟陳(䧟南陽守於/陽城郭東也)取宛虜齮盡定南陽郡從西¶
攻武闗嶢闗(括地志云故武闗在商州商洛縣東九十/里藍田闗在雍州藍田縣東南九十里即)¶
(秦嶢/闗也)取之前攻秦軍藍田南(雍州藍田縣在州東南/八十里因藍田山為名)又¶