不許我不過為桀紂主而相國為賢相吾故繫相國欲¶
令百姓聞吾過也何素不與曹參相能及何病孝惠自¶
臨視相國病因問曰君即百嵗後誰可代君者對曰知¶
臣莫如主孝惠曰曹參何如何頓首曰帝得之矣臣死¶
不恨矣何置田宅必居窮處為家不治垣屋曰後世賢¶
師吾儉不賢母為勢家所奪孝惠二年相國何卒(括地/志云)¶
(蕭何墓在雍州咸陽/縣東北三十七里)謚為文終侯後嗣以罪失侯者四¶
世絶天子輙復求何後封續鄼侯功臣莫得比焉¶