衛媪媪長女衛孺次女少兒次女即子夫後子夫男弟¶
步廣皆冒衛氏青為侯家人少時歸其父其父使牧羊¶
先母之子皆奴畜之不以為兄弟數青嘗從入至甘泉¶
居室(按居室署名武帝改曰/保宫灌夫繋居室是也)有一鉗徒相青曰貴人也¶
官至封侯青笑曰人奴之生得母笞罵即足矣安得封¶
侯事乎青壯為侯家騎從平陽主建元二年春青姊子¶
夫得入宫幸上皇后堂邑大長公主女也(文穎云陳皇/后武帝姑女)¶
(也/)無子妬大長公主聞衛子夫幸有身妬之乃使人捕¶