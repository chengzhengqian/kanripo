欽定四庫全書¶
　史記正義卷七十六¶
　　　　　　　　　　　　唐　張守節　撰¶
平原君虞卿列傳第十六　　史記七十六¶
平原君趙勝者(勝式/證反)趙之諸公子也諸子中勝最賢喜¶
賔客賔客蓋至者數千人平原君相趙惠文王及孝成¶
王三去相三復位封於東武城(今貝州/武城縣)平原君家樓臨¶
民家民家有躄者槃散行汲(躄跛/也)平原君美人居樓上¶