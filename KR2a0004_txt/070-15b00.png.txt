秦兵不敢出函谷闗十五年大王之威行於山東敝邑¶
恐懼懾伏繕甲厲兵飾車騎(飾音/勑)習馳射力田積粟守¶
四封之内愁居懾處不敢動揺唯大王有意督過之也¶
今以大王之力舉巴蜀并漢中包兩周遷九鼎守白馬¶
之津秦雖僻逺然而心忿含怒之日乆矣今秦有敝甲¶
淍兵軍於澠池顧渡河踰漳據畨吾㑹邯鄲之下願以¶
甲子合戰以正殷紂之事敬使使臣先聞左右凡大王¶
之所信為從者恃蘇秦蘇秦熒惑諸侯以是為非以非¶