(九門/縣城)燕將成安君公孫操弑其王二十九年秦韓相攻¶
而圍閼與(上於連反下音預括地志云閼與聚落今名/烏蘇城在潞州銅鞮縣西北二十里又儀州)¶
(順和縣城亦云韓閼與邑二所未詳又有/閼與山在洛州武安縣西五十里葢是也)趙使趙奢將¶
擊秦大破秦軍閼與下賜號為馬服君(因馬服山為號/也虞喜志林云)¶
(馬兵之首也號曰馬服者言能服馬也/括地志云馬服山邯鄲縣西北十里也)三十三年恵文¶
王卒太子丹立是為孝成王孝成王元年秦伐我拔三¶
城趙王新立太后用事秦急攻之趙氏求救于齊齊曰¶
必以長安君(長安君者以長/安善故名也)為質兵乃出太后不肯大¶