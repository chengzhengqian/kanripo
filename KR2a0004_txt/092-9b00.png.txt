信曰善從其䇿發使使燕燕從風而靡乃遣使報漢因¶
請立張耳為趙王以鎮撫其國漢王許之乃立張耳為¶
趙王楚數竒兵渡河擊趙趙王耳韓信往來救趙因行¶
定趙城邑發兵詣漢楚方急圍漢王於滎陽漢王南出¶
之宛葉間(宛在鄧州/葉在許州)得黥布走入城臯楚又復急圍之¶
六月漢王出城臯東渡河獨與滕公俱從張耳軍脩武¶
至宿𫝊舍晨自稱漢使馳入趙壁張耳韓信未起即其¶
卧内上奪其印符以麾召諸將易置之信耳起乃知漢¶