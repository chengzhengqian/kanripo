明不欺卒下令令行於民朞年秦民之國都言初令之¶
不便者以千數於是太子犯法衞鞅曰法之不行自上¶
犯之将法太子太子君嗣也不可施刑刑其𫝊公子䖍¶
黥其師公孫賈明日秦人皆趨令行之十年秦民大説¶
道不拾遺山無盗賊家給人足民勇於公戰怯於私鬬¶
鄉邑大治秦民初言令不便者有來言令便者衞鞅曰¶
此皆亂化之民也盡遷之於邊城其後民莫敢議令於¶
是以鞅為大良造將兵圍魏安邑降之居三年作為築¶