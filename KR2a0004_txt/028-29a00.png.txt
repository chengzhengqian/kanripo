甘泉為且用事太山先類祠太一自得寶鼎上與公卿¶
諸生議封禪封禪用希曠絶莫知其儀禮而羣儒采封¶
禪尚書周官王制之望祀射牛事齊人丁公年九十餘¶
曰封禪者合不死之名也秦皇帝不得上封陛下必欲¶
上稍上即無風雨遂上封矣上於是乃令諸儒習射牛¶
草封禪儀數年至且行天子既聞公孫卿及方士之言¶
黄帝以上封禪皆致怪物與神通欲放黄帝以上接神¶
僊人蓬萊士髙世比徳於九皇而頗采儒術以文之羣¶