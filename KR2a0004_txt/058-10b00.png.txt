使者捕逐之獨梁王所欲殺大臣十餘人文吏窮本之¶
謀反端頗見太后不食日夜泣不止景帝甚憂之問公¶
卿大臣大臣以為遣經術吏往治之乃可解於是遣田¶
叔吕季主往治之此二人皆通經術知大禮來還至霸¶
昌廐(括地志云漢霸昌廐在雍/州萬年縣東北三十八里)取火悉燒梁之反辭但¶
空手來對景帝景帝曰何如對曰言梁王不知也造為¶
之者獨其幸臣羊勝公孫詭之屬為之耳謹以伏誅死¶
梁王無恙也景帝喜説曰急趨謁太后太后聞之立起¶