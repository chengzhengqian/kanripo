險民衆而士厲兵革有餘意有所出則長城之南易水¶
以北(以北謂/燕國也)未有所定也奈何以見陵之怨欲批其逆¶
鱗哉丹曰然則何由對曰請入圖之居有閒秦將樊於¶
期得罪於秦王亡之燕太子受而舎之鞠武諫曰不可夫¶
以秦王之暴而積怒於燕足為寒心又况聞樊將軍之¶
所在乎是謂委肉當餓虎之蹊也禍必不振矣雖有管晏¶
不能為之謀也願太子疾遣樊將軍入匈奴以滅口請¶
西約三晉南連齊楚北購於單于其後廼可圖也太子¶