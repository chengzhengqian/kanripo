不辭讓鄉曲各有宜而百官不同功胡顧小而忘大後¶
必有害狐疑猶豫後必有悔㫁而敢行鬼神避之後有¶
成功願子遂之胡亥喟然歎曰今大行未發喪禮未終¶
豈宜以此事干丞相哉趙髙曰時乎時乎間不及謀贏¶
粮躍馬唯恐後時胡亥既然髙之言髙曰不與丞相謀¶
恐事不能成臣請為子與丞相謀之髙乃謂丞相斯曰¶
上崩賜長子書與喪㑹咸陽而立為嗣書未行今　崩¶
未有知者也所賜長子書及符璽皆在胡亥所定太子¶