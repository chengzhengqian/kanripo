使人致命懷王懷王曰如約乃尊懷王為義帝項王欲¶
自王先王諸將相謂曰天下初發難時(難乃/憚反)假立諸侯¶
後以伐秦然身被堅執鋭首事暴露於野(暴蒲/北反)三年滅¶
秦定天下者皆將相諸君與籍之力也義帝雖無功故¶
當分其地而王之諸將皆曰善乃分天下立諸將為侯¶
王項王范増疑沛公之有天下業已講解又惡負約恐¶
諸侯叛之乃隂謀曰巴蜀道險秦之遷人皆居蜀乃曰巴¶
蜀亦闗中地也故立沛公為漢王王巴蜀漢中都南鄭¶