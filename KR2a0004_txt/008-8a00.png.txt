聞項梁死引兵與吕將軍俱東吕臣軍彭城東項羽軍¶
彭城西沛公軍碭章邯已破項梁軍則以為楚地兵不¶
足憂乃渡河北擊趙大破之當是之時趙歇為王秦將¶
王離圍之鉅鹿城此所謂河北之軍也秦二世三年楚¶
懷王見項梁軍破恐徙盱台都彭城并吕臣項羽軍自¶
將之以沛公為碭郡長(括地志云宋州本秦碭郡蘇林是/云長如郡守韋昭云秦名曰守)¶
(時改/曰長)封為武安侯將碭郡兵封項羽為長安侯號為魯¶
公吕臣為司徒其父吕青為令尹(應劭云天子曰師尹/諸侯曰令尹時去六)¶