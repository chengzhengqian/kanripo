欲分功此皆君之所明知也今君相秦計不下席謀不出¶
廊廟坐制諸侯利施三川以實宜陽(施猶展也言伐得/三川之地以實宜)¶
(陽言展開三/川實宜陽)決羊腸之險塞太行之道又斬范中行之¶
塗六國不得合從棧道千里通於蜀漢使天下皆畏秦¶
秦之欲得矣君之功極矣此亦秦之分功之時也如是¶
而不退則商君白公吳起大夫種是也吾聞之鑒於水¶
者見靣之容鑒於人者知吉與凶書曰成功之下不可¶
久處四子之禍君何居焉君何不以此時歸相印讓賢¶