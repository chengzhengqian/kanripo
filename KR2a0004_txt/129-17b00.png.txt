(不入其門故前云洛陽東/賈齊魯南賈梁楚是也)貧人學事富家相矜以乆賈¶
數過邑不入門設任此等故師史能致七千萬¶
宣曲(按其地合在関内張揖云/宣曲官名在昆池西也)任氏之先為督道倉吏¶
秦之敗也豪傑皆争取金玉而任氏獨穿倉粟楚漢相¶
距滎陽也民不得耕種米石至萬而豪傑金玉盡歸任¶
氏任氏以此起富富人爭奢侈而任氏折節為儉力田¶
畜田畜人争取賤賈(音價/也)任氏獨取貴善富者數世然¶
任公家約非田畜所出弗衣食公事不畢則匈不得飲¶