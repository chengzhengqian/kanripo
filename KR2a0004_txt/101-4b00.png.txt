下車拜謁丞相従車上謝袁盎袁盎還愧其吏乃之丞¶
相舍上謁求見丞相丞相良乆而見之盎因跪曰願請¶
閒丞相曰使君所言公事之曹與長史掾議吾且奏之¶
即私邪吾不受私語袁盎即詭説曰君為丞相自度孰¶
與陳平絳侯丞相曰吾不如袁盎曰善君即自謂不如¶
夫陳平絳侯輔翼髙帝定天下為將相而誅諸吕存劉¶
氏君乃為材官蹶張遷為隊率積功至淮陽守非有竒¶
計攻城野戰之功且陛下従代來每朝郎官上書䟽未¶