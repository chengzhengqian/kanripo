(城在相州安陽縣南/二十里因防水為名)安陽抜之後四年藺相如将而攻¶
齊至平邑而罷(故城在魏州昌樂/縣東北三十里)其明年趙奢破秦軍¶
閼與下¶
趙奢者趙之田部吏也收租税而平原君家不肯出趙¶
奢以法治之殺平原君用事者九人平原君怒将殺奢¶
奢因説曰君於趙為貴公子今縱君家而不奉公則法¶
削法削則國弱國弱則諸侯加兵諸侯加兵是無趙也¶
君安得有此富乎以君之貴奉公如法則上下平上下¶