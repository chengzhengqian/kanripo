黑龍此其水徳之瑞扵是秦更命河曰徳水以冬十月¶
為年首色上黑度以六為名(張晏云水北方黒水終數/六故以方六寸為符六尺)¶
(為/歩)音上大吕事統上法即帝位三年東廵郡縣祠騶嶧¶
山頌秦功業於是徴從齊魯之儒生博士七十人至乎¶
泰山下諸儒生或議曰古者封禪為蒲車惡傷山之土¶
石草木埽地而祭席用葅稭言其易遵也始皇聞此議¶
各乖異難施用由此絀儒生而遂除車道上自太山陽¶
至巔立石頌秦始皇帝徳明其得封也從陰道下禪於¶