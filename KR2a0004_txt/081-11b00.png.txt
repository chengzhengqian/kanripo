不利失亡多邊不得田畜(許又/反)復請李牧牧杜門不出¶
固稱疾趙王乃復彊起使將兵牧曰王必用臣臣如前¶
乃敢奉令王許之李牧至如故約匈奴數嵗無所得終¶
以為怯邊士日得賞賜而不用皆願一戰於是乃具選¶
車得千三百乘選騎得萬三千匹百金之士五萬人彀¶
者十萬人悉勒習戰大縱畜牧人民滿野匈奴小入佯¶
北不勝以數千人委之單于聞之大率衆來入李牧多¶
為竒陳張左右翼擊之大破殺匈奴十餘萬騎滅䄡襤¶