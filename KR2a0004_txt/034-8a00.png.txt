九年秦王政初即位十年趙使亷頗將攻繁陽拔之趙¶
孝成王卒悼襄王立使樂乗代亷頗亷頗不聼攻樂乗¶
樂乗走亷頗奔大梁十二年趙使李牧攻燕抜武遂方¶
城劇辛故居趙與龐煖善已而亡走燕燕見趙數困于¶
秦而亷頗去令龐煖將也欲因趙弊攻之問劇辛辛曰¶
龐煖易與耳燕使劇辛將擊趙趙使龐煖擊之取燕軍¶
二萬殺劇辛秦㧞魏二十城置東郡十九年秦㧞趙之¶
鄴(即相州/鄴縣也)九城趙悼襄王卒二十三年太子丹質於秦¶