之求使欲不窮於物物不屈於欲(屈羣/物反)二者相待而長¶
是禮之所起也故禮者養也稻粱五味所以養口也椒¶
蘭芬茝所以養鼻也鐘皷管絃所以養耳也刻鏤文章¶
所以養目也疏房牀第所以養體也(疏謂窻也/第側里反)故禮者¶
養也君子既得其養又好其辨也所謂辨者貴賤有等¶
長少有差貧富輕重皆有稱也故天子大路越席所以¶
養體也(謂蒲華為席既潔且柔潔/可以祀神柔可以養體也)側載臭茝所以養鼻¶
也前有錯衡所以養目也和鸞之聲(皇品云鸞以/金為鸞懸鈴)¶