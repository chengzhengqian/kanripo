詔王剪軍以伐燕十月而㧞薊城燕王喜太子丹等盡¶
率其精兵東保於遼東秦將李信追撃燕王急代王嘉¶
乃遺燕王喜書曰秦所以尤追燕急者以太子丹故也¶
令王誠殺丹獻之秦王秦王必觧而社稷幸得血食其¶
後李信追丹丹匿衍水中燕王乃使使斬太子丹欲獻¶
之秦秦復進兵攻之後五年秦卒滅燕虜燕王喜其明¶
年秦并天下立號為皇帝於是秦逐太子丹荆軻之客¶
皆亡髙漸離變名姓為人庸保匿作於宋子(宋子故城/在提州平)¶