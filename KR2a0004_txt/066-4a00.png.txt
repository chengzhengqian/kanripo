胥説吴王僚曰楚可破也願復遣公子光公子光謂吴¶
王曰彼伍胥父兄為戮於楚而勸王伐楚者欲以自報¶
其讎耳伐楚未可破也伍胥知公子光有内志欲殺王¶
而自立未可説以外事乃進専諸於公子光退而與太¶
子建之子勝耕於野五年而楚平王卒初平王所奪太¶
子建秦女生子軫及平王卒軫竟立為後是為昭王吴¶
王僚因楚䘮使二公子將兵往襲楚楚發兵絶吴兵之¶
後不得歸吴國内空而公子光乃令専諸襲刺吴王僚¶