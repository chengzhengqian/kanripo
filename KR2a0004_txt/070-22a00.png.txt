三川魏王所以貴張子者欲得韓地也且韓之南陽已¶
舉矣子何不少委焉以為衍功則秦魏之交可錯矣然則¶
魏必圖秦而棄儀收韓而相衍公叔以為便因委之犀¶
首以為功果相魏張儀去義渠君朝於魏犀首聞張儀¶
復相秦害之犀首乃謂義渠君曰道逺不得復過請謁¶
事情曰中國無事(中國謂關東六國/無事不共攻秦)秦得燒掇焚杅君¶
之國有事秦將輕使重幣事君之國(冇事謂六國攻秦/秦若被攻伐則必)¶
(輕使重幣事義渠國欲令相助犀/首此言者令義渠君勿援秦也矣)其後五國伐秦會陳¶