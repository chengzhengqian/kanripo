乃誡門下有敢為魏王使通者死賔客皆背魏之趙莫¶
敢勸公子歸毛公薛公兩人往見公子曰公子所以重¶
於趙名聞諸侯者徒以有魏也今秦攻魏魏急而公子¶
不恤使秦破大梁而夷先王之宗廟公子當何面目立¶
天下乎語未及卒公子立變色告車趣駕歸救魏魏王¶
見公子相與泣而以上將軍印授公子公子遂將魏安¶
釐王三十年公子使使遍告諸侯諸侯聞公子將各遣¶
將將兵救魏公子率五國之兵破秦軍於河外走蒙驁¶