家隆盛百姓殷富故能植其財貨廣宫室車服擬于天¶
子然亦僭矣禇先生曰臣為郎時聞之於宫殿中老郎¶
吏好事者稱道之也竊以為今梁孝王怨望欲為不善¶
者事從中生今太后女主也以愛少子故欲令梁王為¶
太子大臣不時正言其不可狀阿意治小私説意以受¶
賞賜非忠臣也齊如魏其侯竇嬰之正言也何以有後¶
禍景帝與王燕見侍太后飲景帝曰千秋萬嵗之後𫝊¶
王太后喜説竇嬰在前據地言曰漢法之約傳子適孫¶