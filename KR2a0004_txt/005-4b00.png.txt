秦仲為大夫誅西戎西戎殺秦仲秦仲立二十三年死¶
於戎有子五人其長者曰荘公周宣王乃召莊公昆弟¶
五人與兵七千人使伐西戎破之於是復予秦仲後及¶
其先大駱地犬丘并有之為西垂大夫(注水經云秦荘/公伐西戎破之)¶
(周宣與大駱犬丘之地為西垂大夫括地志云/秦州上邽縣西南九十里漢隴西郡縣是也)莊公居¶
其故西戎丘生子三人其長男世父世父曰戎殺我大¶
父仲我非殺戎王則不敢入邑遂將撃戎讓其弟襄公¶
襄公為太子莊公立四十四年卒太子襄公代立襄公¶