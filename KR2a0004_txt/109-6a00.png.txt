過半漢矢且盡廣乃令士持滿毋發而廣身自以大黄¶
射其禆將殺數人胡虜益解㑹日暮吏士皆無人色而¶
廣意氣自如益治軍軍中自是服其勇也明日復力戰¶
而博望侯軍亦至匈奴軍乃解去漢軍罷弗能追是時¶
廣軍㡬没罷歸漢法博望侯留遲後期當死贖為庶人¶
廣軍功自如無賞初廣之從弟李蔡與廣俱事孝文帝¶
景帝時蔡積功勞至二千石孝武帝時至代相以元朔¶
五年為輕車將軍從大將軍擊右賢王有功中率封為¶