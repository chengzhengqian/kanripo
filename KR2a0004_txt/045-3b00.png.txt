昭侯不出此門何也不時吾所謂時者非時日也人固¶
有利不利時昭侯嘗利矣不作髙門往年秦拔宜陽今¶
年旱昭侯不以此時䘏民之急而顧益奢此謂時絀舉¶
嬴二十六年髙門成昭侯卒果不出此門子宣惠王立¶
宣惠王五年張儀相秦八年魏敗我將韓舉十一年君¶
號為王與趙㑹區鼠十四年秦伐敗我鄢(今許州鄢陵/縣西北十五)¶
(里有鄢陵/故城是也)十六年秦敗我脩魚虜得韓將䱸申差于濁¶
澤(按濁澤者葢誤當作觀澤年表云秦惠文王更元八/年與韓戰斬首八萬韓宣惠王十六年秦敗我脩魚)¶