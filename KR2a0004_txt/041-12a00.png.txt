曰家督今弟有罪大人不遣乃遣少弟是吾不肖欲自¶
殺其母為言曰今遣少子未必能生中子也而先空亡¶
長男奈何朱公不得已而遣長子為一封書遺故所善¶
莊生(年表云周元王四年越滅吳范蠡遂去齊歸定陶/後遺荘生金荘周與魏惠王周元王同時從周元)¶
(王四年至齊宣王元年一/百三十年此荘生非荘子)曰至則進千金于荘生所聴¶
其所為慎無與争事長男既行亦自私齎數百金至楚¶
荘生家負郭披藜藋到門居甚貧然長男發書進千金¶
如其父言荘生曰可疾去矣慎毋留即弟出勿問所以¶