自殺而由棄市自寧成周陽由之後事益多民巧法大¶
抵吏之治類多成由等矣¶
趙禹者斄人(音胎故斄城在雍武功縣西南二十/二里古邰國后稷所封漢斄縣也)以佐¶
史補中都官(若京都/府史)用亷為令史事太尉亞夫亞夫為¶
丞相禹為丞相史府中皆稱其亷平然亞夫弗任曰極¶
知禹無害然文深不可以居大府今上時禹以刀筆吏¶
積勞稍遷為御史上以為能至太中大夫與張湯論定¶
諸律令作見知吏𫝊得相監司用法益刻葢自此始¶