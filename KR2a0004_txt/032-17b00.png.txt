欲與晉合謀襲齊而不得閒莊公嘗笞宦者賈舉賈舉¶
復侍為崔杼間公(間音閑/又如字)以報怨五月莒子朝齊齊以¶
甲戌饗之崔杼稱病不視事乙亥公問崔杼病遂從崔¶
杼妻崔杼妻入室與崔杼自閉戸不出公擁柱而歌宦¶
者賈舉遮公從宫而入閉門崔杼之徒持兵從中起公¶
登臺而請解不許請盟不許請自殺於廟不許皆曰君¶
之臣杼疾病不能聼命近於公宫陪臣争趣有淫者不¶
知二命公踰牆射中公股公反墜遂弑之晏嬰立崔杼¶