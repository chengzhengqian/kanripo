功行封羣臣爭功嵗餘功不決高祖以蕭何功最盛封¶
為酇侯所食邑多功臣皆曰臣等身被堅執銳多者百¶
餘戰少者數十合攻城略地大小各有差今蕭何未嘗¶
有汗馬之勞徒持文墨議論不戰顧反居臣等上何也¶
高帝曰諸君知獵乎曰知之知獵狗乎曰知之高帝曰¶
夫獵追殺獸兎者狗也而發蹤指示獸處者人也今諸¶
君徒能得走獸耳功狗也至如蕭何發蹤指示功人也¶
且諸君獨以身隨我多者兩三人今蕭何舉宗數十人¶