(君從九黎亂徳故南北/二官皆廢使歴數失序)故二官咸廢所職而閏餘乖次¶
孟陬殄滅攝提無紀歴數失序堯復遂重黎之後不忘¶
舊者使復典之而立羲和之官明時正度則隂陽調風¶
雨節茂氣至民無夭疫年耆禪舜申戒文祖云(言於文祖之廟/以申戒舜也)¶
天之厯數在爾躬舜亦以命禹由是觀之王者所重也夏正以正¶
月殷正以十二月周正以十一月蓋三王之正若循環¶
窮則反本天下有道則不失紀序無道則正朔不行於¶
諸侯幽厲之後周室㣲陪臣執政史不記時君不告朔¶