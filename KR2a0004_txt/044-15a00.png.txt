(汾水東北厯安/邑西南入河也)綘水可以灌平陽(平陽晉州本韓都也/括地志云綘水一名)¶
(白水今名弗泉源出綘山飛泉奮湧掦波注縣積壑/一十許丈望之極為竒觀矣按引北灌平陽城也)魏¶
桓子肘韓康子韓康子履魏桓子肘足接于車上而知¶
氏地分身死國亡為天下笑今秦兵雖彊不能過知氏¶
韓魏雖弱尚賢其在晉陽之下也此方其用肘足之時¶
也願王之必勿易也于是秦王恐齊楚相約而攻魏魏¶
使人求救于秦冠葢相望也而秦救不至魏人有唐雎¶
者年九十餘矣謂魏王曰老臣請西說秦王令兵先臣¶