(獵乃射訖又厯/渉六經之要也)放怪獸(張云苑中竒怪/之獸不伏獵也)登明堂坐清廟¶
(明堂有五帝廟故言/清廟王者朝侯之處)恣羣臣奏得失四海之内靡不受¶
獲(言天下之人/無不受恩惠)於斯之時天下大説嚮風而聴隨流而¶
化喟然興道而遷義刑錯而不用徳隆乎三皇功羡於¶
五帝若此故獵乃可喜也若夫終日暴露馳騁勞神苦¶
形罷車馬之用抏士卒之精費府庫之財而無徳厚之¶
恩務在獨樂不顧衆庶忘國家之政而貪雉兎之獲則¶
仁者不由也從此觀之齊楚之事豈不哀哉地方不過¶