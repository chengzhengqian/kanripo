黨氏季友犇陳慶父竟立莊公子開是為湣公湣公二¶
年慶父與哀姜通益甚哀姜與慶父謀殺湣公而立慶父¶
慶父使卜齮襲殺湣公於武闈(齮魚綺反/闈音韋)季友聞之自¶
陳與湣公弟申如邾請魯求内之魯人欲誅慶父慶父¶
恐奔莒於是季友奉子申入立之是為釐公釐公亦莊¶
公少子哀姜恐奔邾季友以賂如莒求慶父慶父歸使¶
人殺慶父慶父請奔弗聼乃使大夫奚斯行哭而往慶¶
父聞奚斯音乃自殺齊桓公聞哀姜與慶父亂以危魯¶