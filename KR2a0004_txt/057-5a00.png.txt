皇帝其語在吕后孝文事中文帝既立以勃為右丞相¶
賜金五千斤食邑萬户居月餘人或説勃曰君既誅諸¶
吕立代王威震天下而君受厚賞處尊位以寵乆之即¶
禍及身矣勃懼亦自危乃謝請歸相印上許之嵗餘丞¶
相平卒上復以勃為丞相十餘月上曰前日吾詔列侯¶
就國或未能行丞相吾所重其率先之乃免相就國嵗¶
餘毎河東守尉行縣至絳絳侯勃自畏恐誅常被甲令¶
家人持兵以見之其後人有上書告勃欲反下廷尉廷¶