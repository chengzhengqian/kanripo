興利之臣自此始也其後漢將嵗以數萬騎出擊胡及¶
車騎將軍衛青取匃奴河南地(謂靈夏三州地/取在元朔二年)築朔方¶
(今夏州也括地志云夏州秦上郡漢/分置朔方郡魏不改隋置夏州也)當是時漢通西南¶
夷道作者數萬人千里負檐饋粮率十餘鐘致一石㪚¶
幣於卭僰以集之數嵗道不通蠻夷因以數攻吏發兵¶
誅之悉巴蜀租賦不足以更之乃募豪民田南夷入粟¶
縣官而内受錢於都内東至滄海之郡人徒之費擬於¶
南夷又興十萬餘人築衛朔方轉漕甚遼逺自山東咸¶