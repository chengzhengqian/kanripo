是時魏將相宗室賔客滿堂待公子舉酒市人皆觀公¶
子執轡從騎皆竊罵侯生侯生視公子色終不變乃謝¶
客就車至家公子引侯生坐上坐徧賛賔客賔客皆驚¶
酒酣公子起為壽侯生前侯生因謂公子曰今日嬴之¶
為公子亦足矣嬴乃夷門抱闗者也而公子親枉車騎¶
自迎嬴於衆人廣坐之中不宜有所過今公子故過之¶
然嬴欲就公子之名故久立公子車騎市中過客以觀¶
公子公子愈恭市人皆以嬴為小人而以公子為長者¶