卒靈公元年四月秦康公曰昔文公之入也無衛故有¶
吕郤之患乃多與公子雍衛太子母繆嬴日夜抱太子¶
以號泣於朝曰先君何罪其嗣亦何罪舍適而外求君¶
將安置此出朝則抱以適趙盾所頓首曰先君奉此子¶
而屬之子曰此子材吾受其賜不材吾怨子今君卒言¶
猶在耳而棄之若何趙盾與諸大夫皆患穆嬴且畏誅¶
乃背所迎而立太子夷臯是為靈公發兵以距秦送公¶
子雍者趙盾為將往擊秦敗之令狐先蔑隨㑹亡奔秦¶