子圉乃亡歸晉二十三年晉恵公卒子圉立為君秦怨¶
圉亡去乃迎晉公子重耳於楚而妻以故子圉妻重耳¶
初謝後乃受繆公益禮厚遇之二十四年春秦使人告¶
晉大臣欲入重耳晉許之於是使人送重耳二月重耳¶
立為晉君是為文公文公使人殺子圉子圉是為懐公¶
其秋周襄王弟帶以翟伐王王出居鄭(王居于/汜邑也)二十五¶
年周王使人告難於晉秦秦繆公將兵助晉文公入襄¶
王殺王弟帶二十八年晉文公敗楚於城濮(衛地也/今濮州)三¶