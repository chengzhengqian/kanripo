崇嵂崒&KR0034;巖参差日月蔽虧交錯糾紛上干青雲罷池¶
陂陁下屬江河其土則丹青赭堊雌黄白坿(藥對曰雌/黄出武都)¶
(山谷與雄/黄同山)錫碧金銀(顔云錫青金也碧謂/玉之青白色者也)衆色炫燿照¶
爛龍鱗其石則赤玉玫瑰琳瑉琨珸瑊玏𤣥厲瑌石武¶
夫其東則有蕙圃衡蘭芷若射干穹窮昌蒲江離麋蕪¶
諸蔗猼且其南則有平原廣澤登降陁靡案衍壇曼縁¶
以大江限以巫山其髙燥則生葴䔮苞荔薛莎青薠其¶
卑溼則生藏莨蒹葭東薔雕胡蓮藕菰蘆菴䕡軒芋衆¶