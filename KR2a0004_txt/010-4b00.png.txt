孝文皇帝元年十月庚戌徙立故琅邪王澤為燕王辛¶
亥皇帝即阼(主人/階也)謁髙廟右丞相平(此時/尚右)徙為左丞相¶
太尉勃為右丞相大將軍灌嬰為太尉諸吕所奪齊楚¶
故地皆復與之壬子遣車騎將軍薄昭迎皇太后于代¶
皇帝曰吕産自置為相國吕祿為上將軍擅矯遣灌將¶
軍嬰將兵擊齊欲代劉氏嬰留滎陽弗擊與諸侯合謀¶
以誅吕氏吕産欲為不善丞相陳平與太尉周勃謀奪¶
吕産等軍朱虚侯劉章首先捕吕産等太尉身率襄平¶