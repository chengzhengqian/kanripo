一年宣王卒湣王即位即位三年而封田嬰於薛(薛故/城在)¶
(今徐州滕縣南/四十四里也)初田嬰有子四十餘人其賤妾有子名¶
文文以五月五日生嬰告其母曰勿舉也其母竊舉生¶
之及長其母因兄弟而見其子文於田嬰田嬰怒其母¶
曰吾令若去此子而敢生之何也文頓首因曰君所以¶
不舉五月子者何故嬰曰五月子者長與户齊將不利¶
其父母文曰人生受命於天乎將受命於户邪嬰黙然¶
文曰必受命於天君何憂焉必受命於户則高其户耳¶