卵簡狄取吞之因孕生契契長而佐禹治水有功帝舜¶
乃命契曰百姓不親五品不訓汝為司徒而敬敷五教¶
五教在寛封於商(括地志云商州東八十里商洛縣本/商邑古之商國帝俈之子卨所封也)¶
賜姓子氏(括地志云故子城在渭州華城/縣東北八十里葢子姓之别邑)契興於唐虞¶
大禹之際功業著於百姓百姓以平契卒子昭明立昭¶
明卒子相土立(括地志云宋州城古閼伯之墟/即商丘也又云羿所封之地)相土卒¶
子昌若立昌若卒子曹圉立曹圉卒(圉音語/出本草)子冥立冥¶
卒子振立振卒子㣲立㣲卒子報丁立報丁卒子報乙¶