欽定四庫全書¶
　史記正義卷八十三¶
　　　　　　　　　　　　唐　張守節　撰¶
魯仲連鄒陽列傳第二十三　史記八十三¶
魯仲連者齊人也好竒偉俶儻之畫䇿(俶天厯反魯仲/連子云齊辯士)¶
(田巴服狙邱議稷下毁五帝罪三王服五伯離堅白合/同異一日服千人有徐刦者其弟子曰魯仲連年十二)¶
(號千里駒往請田巴曰臣聞堂上不奮郊草不芸白刃/交前不救流矢急不暇緩也今楚軍南陽趙伐髙堂燕)¶
(人十萬聊城不去國亡在旦夕先生奈之何若不能者/先生之言有似梟鳴出城而人惡之先生勿復言田巴)¶