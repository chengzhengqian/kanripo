軻曰今有一言可以觧燕國之患報將軍之仇者何如¶
於期乃前曰為之奈何荆軻曰願得將軍之首以獻秦¶
王秦王必喜而見臣臣左手把其袖右手揕其匈然則¶
將軍之仇報而燕見陵之愧除矣將軍豈有意乎樊於¶
期偏袒搤椀而進曰此臣之日夜切齒腐心也乃今得¶
聞教遂自剄太子聞之馳往伏屍而哭極哀既已不可¶
奈何乃遂盛樊於期首函封之於是太子豫求天下之¶
利匕首得趙人徐夫人匕首取之百金使工以藥焠之¶