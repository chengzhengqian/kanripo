智後世稱之以丞相病死子顯嗣後坐騎至廟不敬有¶
詔奪爵一級失列侯得食故國邑顯為吏至大僕坐官¶
耗亂身及子男有姦贓免為庶人邴丞相卒黄丞相代¶
長安中有善相工田文者與韋丞相魏丞相邴丞相微¶
賤時㑹於客家田文言曰今此三君者皆丞相也其後¶
三人竟更相代為丞相何見之明也¶
黄丞相霸者淮陽人也以讀書為吏至潁川太守治潁¶
川以禮義條教喻告化之犯法者風曉令自殺化大行¶