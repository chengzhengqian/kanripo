之威蓋震海内功彰萬里之外聲名光輝𫝊於千世君¶
孰與商君吳起大夫種應侯曰不若蔡澤曰今王之親¶
忠臣不亡舊故不若孝公悼王句踐而君之功績愛信¶
親幸又不若商君吳起大夫種然而君之禄位貴盛私¶
家之富過於三子而身不退者恐患之甚於三子竊為¶
君危之語曰日中則移月滿則虧物盛則衰天地之常¶
數也進退盈縮與時變化聖人之常道也故國有道則¶
仕國無道則隐聖人曰飛龍在天利見大人不義而富¶