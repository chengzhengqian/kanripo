彭王為吕后泣涕自言無罪願處故昌邑吕后許諾與¶
俱東至雒陽吕后白上曰彭王壯士今徙之蜀此自遺¶
患(遺唯/季反)不如遂誅之妾謹與俱來於是吕后乃令其舍¶
人告彭越復謀反廷尉王恬闗奏請族之上乃可遂夷¶
越宗族國除¶
太史公曰魏豹彭越雖故賤然已席卷千里(言魏地闊/千里如席)¶
(卷/舒)南靣稱孤喋血乗勝日有聞矣懐畔逆之意及敗不¶
死而虜囚身被刑戮何哉中材已上且羞其行況王者¶