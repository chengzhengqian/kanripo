休祥夀星仍出淵耀光明信星昭見皇帝敬拜太祝之¶
享其春公孫卿言見神人東萊山若云欲見天子天子¶
於是幸緱山城拜卿為中大夫遂至東萊宿留之數日¶
無所見見大人跡云復遣方士求神怪采芝藥以千數¶
是嵗旱於是天子既出無名乃禱萬里沙過祠太山還¶
至瓠子自臨塞決河留二日沈祠而去使二卿將卒塞¶
決河徙二渠復禹之故跡焉是時既滅兩越越人勇之¶
乃言越人俗鬼而其祠皆見鬼數有效昔東甌王敬鬼¶