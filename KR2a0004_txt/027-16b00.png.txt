丁禮失罰出熒惑熒惑失行是也出則有兵入則兵㪚¶
以其舍命國熒惑熒惑為勃亂殘賊疾䘮饑兵(天官占/云熒惑)¶
(為執法之星其行無常以其舍命國為殘賊為疾為䘮/為飢為丘環繞勾已&KR0621;角動揺乍前乍後其殃逾甚熒)¶
(惑主死䘮大鴻臚之象主甲兵太司馬之義伺驕奢/亂孽執法官也其精為風伯惑童兒歌謡嬉戯也)反¶
道二舍以上居之三月有殃五月受兵七月半亡地九¶
月太半亡地因與俱出入國絶祀居之殃還至雖大當¶
小乆而至當小反大其南為丈夫北為女子䘮若角動¶
繞環之及乍前乍後左右殃益大與他星鬭(凡五星鬭/皆為戰鬭)¶