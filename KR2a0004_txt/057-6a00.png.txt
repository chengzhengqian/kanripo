將百萬軍然安知獄吏之貴乎絳侯復就國孝文帝十¶
一年卒諡為武侯子勝之代侯六嵗尚公主不相中坐¶
殺人國除絶一嵗文帝乃擇絳侯勃子賢者河内守亞¶
夫封為條侯(括地志云故蓧城俗名南條城/在徳州蓧縣南十二里漢縣)續絳侯後¶
條侯亞夫自未侯為河内守時許負相之曰君後三嵗¶
而侯侯八嵗為將相持國秉貴重矣於人臣無兩其後¶
九嵗而君餓死亞夫笑曰臣之兄已代父侯矣有如卒¶
子當代亞夫何説侯乎然既已貴如負言又何説餓死¶