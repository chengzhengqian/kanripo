為内史公孫詭羊勝說孝王求為帝太子及益地事恐¶
漢大臣不聽乃隂使人刺漢用事謀臣及殺故吳相袁¶
盎景帝遂聞詭勝等計畫乃遣使捕詭勝必得漢使十¶
輩至梁相以下舉國大索月餘不得内史安國聞詭勝¶
匿孝王所安國入見王而泣曰主辱臣死大王無良臣¶
故事紛紛至此今詭勝不得請辭賜死王曰何至此安¶
國泣數行下曰大王自度扵皇帝孰與太上皇之與髙¶
皇帝及皇帝之與臨江王親孝王曰弗如也安國曰夫¶