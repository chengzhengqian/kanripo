豹國為郡漢王令豹守滎陽楚圍之急周苛遂殺魏豹¶
彭越者昌邑人也(漢武更山陽為昌國有梁&KR0588;鄉梁&KR0588;/故城在曹州城武縣東北三十三里)¶
字仲常漁鉅野澤中為羣盗陳勝項梁之起少年或謂¶
越曰諸豪桀相立畔秦仲可以來亦效之彭越曰兩龍¶
方鬬且待之居嵗餘澤間少年相聚百餘人往從彭越¶
曰請仲為長越謝曰臣不願與諸君少年彊請乃許與¶
期旦日日出會後期者斬旦日日出十餘人後後者至¶
日中於是越謝曰臣老諸君彊以為長今期而多後不¶