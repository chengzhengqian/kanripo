去乃請徙釋之補謁者(百官表云謁者掌賔譛受事/貟十七人秩比六百石也)釋¶
之既朝畢因前言便宜事文帝曰卑之母甚髙論令今¶
可施行也於是釋之言秦漢之閒事秦所以失而漢所¶
以興者乆之文帝稱善乃拜釋之為謁者僕射釋之従¶
行登虎圈(求逺/反)上問上林尉諸禽獸簿十餘問尉左右¶
視盡不能對虎圈嗇夫(掌虎圈百官表有/郷嗇夫此其類也)従旁代尉對¶
上所問禽獸簿甚悉欲以觀其能口對響應無窮者文¶
帝曰吏不當若是邪尉無頼乃詔釋之拜嗇夫為上林¶