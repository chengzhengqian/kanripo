明年趙乃以李牧為将而攻燕抜武遂方城(武遂易州/遂城也方)¶
(城幽州固安/縣南十里)亷頗居梁乆之魏不能信用趙以數困於¶
秦兵趙王思復得亷頗亷頗亦思復用於趙趙王使使¶
者視亷頗尚可用否亷頗之仇郭開多與使者金令毁¶
之趙使者既見亷頗亷頗為之一飯斗米肉十斤被甲¶
上馬以示尚可用趙使還報王曰亷将軍雖老尚善飯¶
然與臣坐頃之三遺矢矣趙王以為老遂不召楚聞亷¶
頗在魏隂使人迎之亷頗一為楚将無功曰我思用趙¶