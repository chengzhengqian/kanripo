無佗竒道難以就功臣願得五萬人别循江淮而上收¶
淮南長沙入武關與大王㑹此亦一竒也吳王太子諫¶
曰王以反為名此兵難以藉人藉人亦且反王奈何且¶
擅兵而别多佗利害未可知也徒自損耳吳王即不許¶
田禄伯吳少將桓將軍說王曰吳多歩兵歩兵利險漢¶
多車騎車騎利平地願大王所過城邑不下直棄去疾¶
西據雒陽武庫食&KR2589;倉粟阻山河之險以令諸侯雖母¶
入關天下固已定矣即大王徐行留下城邑漢軍車騎¶