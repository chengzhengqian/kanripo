(帝王多都河/北河東故也)天下有後服者先亡且夫為從者無以異¶
於驅羣羊而攻猛虎虎之與羊不格明矣今王不與猛¶
虎而與羣羊臣竊以為大王之計過也凡天下彊國非¶
秦而楚非楚而秦兩國交爭其勢不兩立大王不與秦¶
秦下甲據冝陽韓之上地不通下河東取成臯韓必入¶
臣梁則從風而動秦攻楚之西韓梁攻其北社稷安得¶
毋危且夫從者聚羣弱而攻至彊不料敵而輕戰國貧¶
而數舉兵危亡之術也臣聞之兵不如者勿與挑戰(挑/田)¶