見孝惠曰夫人所以貴者乃此男也相魯元亦皆貴老¶
父已去髙祖適從旁舍來吕后具言客有過相我子母¶
皆大貴髙祖問曰未逺乃追及問老父老父曰鄉者夫¶
人嬰兒皆似君君相貴不可言髙祖乃謝曰誠如父言¶
不敢忘徳及髙祖貴遂不知老父處髙祖為亭長乃以¶
竹皮為冠令求盜之薛治之時時冠之(音館/下同)及貴常冠所¶
謂劉氏冠(音官顔師古云後號為劉氏冠其後詔曰/爵非公乗以上不得冠劉氏冠即此也)乃¶
是也髙祖以亭長為縣送徒酈山徒多道亡自度比至¶