欽定四庫全書¶
　史記正義巻九十一¶
　　　　　　　　　　　　唐　張守節　撰¶
黥布列傳第三十一　　　　史記九十一¶
黥布者六人也姓英氏(故六城在壽州安豐縣西南百/三十三里按黥布封淮南王都)¶
(六即此城又春秋傳云與蓼咎繇之/後或封於英六葢英後改為蓼也)秦時為布衣少年¶
有客相之曰當刑而王及壯坐法黥布欣然笑曰人相¶
我當刑而王㡬是乎人有聞者共俳笑之布已論輸麗¶