則掘冢作巧姦冶多美物為倡優女子則鼔鳴瑟跕屣¶
游媚貴富入後宫徧諸侯然邯鄲亦漳河之間(洛水本/名彰水)¶
(邯鄲在/其地)一都㑹也北通燕涿南有鄭衞鄭衞俗與趙相¶
類然近梁魯㣲重而矜節濮上之邑徙野王(秦㧞衞濮/陽徙其君)¶
(於懐州/野王)野王好氣任侠衞之風也夫燕亦勃碣之間(碣/石)¶
(勃海在/西北)一都㑹也南通齊趙東北邊胡上谷至遼東地¶
踔逺人民希數被冦大與趙代俗相類而民雕捍少慮¶
有魚鹽棗栗之饒北鄰烏桓夫餘東綰穢貉朝鮮真畨¶