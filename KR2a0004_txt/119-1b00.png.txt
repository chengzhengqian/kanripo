(驕人者民亡之位已髙而擅權者君惡之禄已厚而不/知足者患處之叔敖再拜敬受命願聞餘教父曰位已)¶
(髙而意益下官益大而心益小禄已厚/而慎不取君謹守此三者足以治楚)楚之處士也虞¶
丘相進之於楚莊王以自代也三月為楚相施教導民¶
上下和合世俗盛美政緩禁止吏無姦邪盗賊不起秋¶
冬則勸民山採春夏以水各得其所便民皆樂其生莊¶
王以為幣輕更以小為大百姓不便皆去其業市令言¶
之相曰市亂民莫安其處次行不定相曰如此㡬何頃¶
乎市令曰三月頃相曰罷吾今令之復矣後五日朝相¶