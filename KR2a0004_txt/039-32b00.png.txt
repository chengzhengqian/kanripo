之邑十九年夏景公病立其太子夀曼為君是為厲公¶
後月餘景公卒厲公元年初立欲和諸侯與秦桓公夾¶
河而盟歸而秦倍盟與翟謀伐晉三年使吕相讓秦因¶
與諸侯伐秦至涇敗秦於麻隧虜其將成差五年三郤¶
讒伯宗殺之伯宗以好直諫得此禍國人以是不附厲¶
公六年春鄭倍晉與楚盟晉怒欒書曰不可以當吾世¶
而失諸侯乃發兵厲公自将五月渡河聞楚兵來救范¶
文子請公欲還郤至曰發兵誅逆見彊辟之無以令諸¶