隂石柔齊治之中寒即為陽石剛齊治之臣意曰公所¶
論逺矣扁鵲雖言若是然必審診起度量立規矩稱權¶
衡合色脈表裏有餘不足順逆之法參其人動静與息¶
相應乃可以論論曰陽疾處内隂形應外者不加悍藥¶
及鑱石夫悍藥入中則邪氣辟矣而宛氣愈深診法曰¶
二隂應外一陽接内者不可以剛藥剛藥入則動陽隂¶
病益衰陽病益著邪氣流行為重困於俞忿發為疽意¶
告之後百餘日果為疽發乳上入缺盆死此謂論之大¶