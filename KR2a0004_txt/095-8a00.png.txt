以右丞相從髙帝撃黥布攻其前拒䧟兩陳得以破布¶
軍更食曲周五千一百户除前所食凡别破軍三降定¶
郡六縣七十三得丞相守相大將各一人小將二人二¶
千石已下至六百石十九人商事孝恵髙后時商病不¶
治其子寄字況與吕禄善及髙后崩大臣欲誅諸吕吕¶
禄為將軍軍於北軍太尉勃不得入北軍於是乃使人¶
劫酈商令其子況紿吕禄吕禄信之故與出游而太尉¶
勃乃得入據北軍遂誅諸吕是嵗商卒諡為景侯子寄¶