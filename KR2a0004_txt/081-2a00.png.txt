敢留君而束君歸趙矣君不如肉袒伏斧質請罪則幸¶
得脱矣臣從其計大王亦幸赦臣臣竊以為其人勇士¶
有智謀冝可使於是王召見問藺相如曰秦王以十五¶
城請易寡人之璧可予不相如曰秦彊而趙弱不可不¶
許王曰取吾璧不予我城奈何相如曰秦以城求璧而¶
趙不許曲在趙趙予璧而秦不予趙城曲在秦均之二¶
䇿寕許以負秦曲王曰誰可使者相如曰王必無人臣¶
願奉璧往使城入趙而璧留秦城不入臣請完璧歸趙¶