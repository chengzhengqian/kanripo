曰黄帝時封則天旱乾封(乾音干蘓林云天旱欲使封/土乾燥也顔師古云三嵗不)¶
(而暴所封之土令乾鄭氏/云但祭不立尸為乾封)三年上乃下詔曰天旱意乾¶
封乎其令天下尊祠靈星焉(靈星即龍星也張晏云龍星左/角曰天田則農祥也見而祭之)¶
其明年上郊雍通囘中道巡之春至鳴澤從西河歸其¶
明年冬上巡南郡至江陵而東登禮潛之天柱山號曰¶
南獄浮江自尋陽出樅陽過彭蠡祀其名山川北至琅¶
邪並海上四月中至奉髙脩封焉初天子封泰山泰山¶
東北阯古時有明堂處處險不敞上欲治明堂奉髙旁¶