軍郎中令武為復土將軍發近縣見卒萬六千人發内¶
史卒萬五千人藏郭穿復土屬將軍武乙巳羣臣皆頓¶
首上尊號曰孝文皇帝太子即位于髙廟丁未襲號皇¶
帝孝景皇帝元年十月制詔御史蓋聞古者祖有功而¶
宗有徳制禮樂各有由聞歌者所以發徳也舞者所以¶
明功也髙廟酎奏武徳文始五行之舞孝惠廟酎奏文¶
始五行之舞孝文皇帝臨天下通闗梁不異逺方除誹¶
謗去肉刑賞賜長老收恤孤獨以育羣生減嗜欲不受¶