馬穰苴不能過也於是魏文矦以為將撃秦㧞五城起¶
之為將與士卒最下者同衣食卧不設席行不騎乗親¶
裹贏粮與士卒分勞苦卒有病疽者起為吮之卒母¶
聞而哭之人曰子卒也而將軍自吮其疽何哭為母曰¶
非然也往年吴公吮其父其父戰不旋踵遂死於敵吴¶
公今又吮其子妾不知其死所矣是以哭之文侯以吴¶
起善用兵亷平盡能得士心乃以為西河守以拒秦韓¶
魏文侯既卒起事其子武侯武侯浮西河而下中流顧¶