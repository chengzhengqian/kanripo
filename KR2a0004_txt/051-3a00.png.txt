邸第百餘皆髙祖一切功臣今吕氏雅故本推轂髙帝¶
就天下功至大又親戚太后之重太后春秋長諸吕弱¶
太后欲立吕産為吕王王代太后又重發之恐大臣不¶
聽今卿最幸大臣所敬何不風大臣以聞太后太后必¶
喜諸吕已王萬户侯亦卿之有(髙后紀云封張/卿為建陵侯)太后心¶
欲之而卿為内臣不急發恐禍及身矣張卿大然之乃¶
風大臣語太后太后朝因問大臣大臣請立吕産為吕¶
王太后賜張卿千斤金張卿以其半與田生田生弗受¶