與太子肅矦爭立緤敗亡奔韓肅矦元年奪晉君端氏¶
徙處屯留(括地志云屯留故城在潞州長子/縣東北三十里本漢屯留縣城也)二年與魏¶
恵王遇于隂晉(地里志云華隂縣魏之隂晉秦恵文王/更名寕秦髙帝更名華隂今屬華州)¶
三年公子范襲邯鄲不勝而死四年朝天子六年攻齊¶
拔髙唐七年公子刻攻魏首垣(葢在河/北也)十一年秦孝公¶
使商君伐魏虜其將公子卭趙伐魏十二年秦孝公卒¶
商君死十五年起夀陵(徐廣云/在常州)魏恵王卒十六年肅侯¶
游大陵(括地志云大陵城在并州文/水縣北十三里漢大陵縣城)出于鹿門(并州孟/縣西有)¶