㑹諸侯於葵邱(在曹州考城/縣東南一里)晉獻公病行後未至逢周¶
之宰孔宰孔曰齊桓公益驕不務徳而務逺略諸侯弗¶
平君第毋㑹毋如晉何獻公亦病復還歸病甚乃謂荀¶
息曰吾以奚齊為後年少諸大臣不服恐亂起子能立¶
之乎荀息曰能獻公曰何以為驗對曰使死者復生生¶
者不慙為之驗於是遂屬奚齊於荀息荀息為相主國¶
攻秋九月獻公卒里克邳鄭欲内重耳以三公子之徒¶
作亂謂荀息曰三怨將起秦晉輔之子將何如荀息曰¶