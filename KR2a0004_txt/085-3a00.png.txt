楚賢智結諸侯賔客徧天下常曰楚也以夫人為天日¶
夜泣思太子及夫人夫人大喜不韋因使其姊説夫人¶
曰吾聞之以色事人者色衰而爱弛今夫人事太子甚¶
爱而無子不以此時蚤自結於諸子中賢孝者舉立以¶
為適而子之夫在則重尊夫百嵗之後所子者為王終¶
不失勢此所謂一言而萬世之利也不以繁華時樹本¶
即色衰愛弛後雖欲開一語尚可得乎今子楚賢而自¶
知中男也次不得為適其母又不得幸自附夫人夫人¶