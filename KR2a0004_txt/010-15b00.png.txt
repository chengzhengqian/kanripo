備胡數月胡人去亦罷天下旱蝗帝加惠令諸侯毋入¶
貢弛山澤減諸服御狗馬損郎吏員發倉庾以振貧民¶
民得賣爵孝文帝從代來即位二十三年宫室苑囿狗¶
馬服御無所増益有不便輙弛以利民嘗欲作露臺召¶
匠計之直百金上曰百金中民十家之産吾奉先帝宫¶
室常恐羞之何以臺為上常衣綈衣所幸慎夫人令衣¶
不得曵地幃帳不得文繡以示敦樸為天下先治霸陵¶
皆以瓦器不得以金銀銅錫為飾不治墳欲為省毋煩¶