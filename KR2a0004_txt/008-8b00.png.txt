(國近故置令尹臣瓚曰諸侯之卿唯楚稱令尹其/餘國不稱時立楚之後故置官司皆如楚舊也)趙數¶
請救懷王乃以宋義為上將軍項羽為次將范増為末¶
將北救趙令沛公西畧地入闗與諸將約先入定闗中¶
者王之當是時秦兵彊常乗勝逐北諸將莫利先入闗¶
獨項羽怨秦破項梁軍奮願與沛公西入闗懷王諸老¶
將皆曰項羽為人僄悍猾賊項羽嘗攻襄城襄城無遺¶
類皆阬之諸所過無不殘滅且楚數進取前陳王項梁¶
皆敗不如更遣長者扶義而西(遣長者扶持仁義而西告/諭秦長少令降下也)¶