能庸命踐朕位(孔安國云堯年十六以唐侯升為天子/在位七十載時八十六老将求代也)¶
嶽應曰鄙徳忝帝位(四嶽皆云鄙俚無徳若便行天/子事是辱帝位言已等不堪也)堯¶
曰悉舉貴戚及疏逺隠匿者衆皆於堯曰有矜在民間¶
曰虞舜(矜古/頑反)堯曰然朕聞之其何如嶽曰盲者子父頑¶
母嚚弟傲能和以孝烝烝治不至姦(烝之升反進也言/父頑母嚚弟傲舜)¶
(皆和以孝進之於/善不至於姦惡也)堯曰吾其試哉(欲以二女試舜觀/其理家之道也)於¶
是堯妻之二女(妻音七計反二女娥皇女英也娥皇無/子女英生商均舜升天子娥皇為后女)¶
(英為/妃)觀其徳於二女(視其為徳行於二女/以理家而觀國也)舜飭下二女¶