子廵狩㑹諸侯南方有雲夢陛下第出偽游雲夢㑹諸¶
侯於陳陳楚之西界(陳今陳州也韓信都彭城號/楚王故陳州為楚西界也)信聞¶
天子以好出游其勢必無事而郊迎謁謁而陛下因禽¶
之此特一力士之事耳髙帝以為然乃發使告諸侯㑹¶
陳吾將南游雲夢上因隨以行行未至陳楚王信果郊¶
迎道中髙帝豫具武士見信至即執縛之載後車信呼¶
曰天下已定我固當烹髙帝顧謂信曰若毋聲而反明¶
矣武士反接之遂㑹諸侯于陳盡定楚地還至雒陽赦¶