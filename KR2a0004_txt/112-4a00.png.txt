智仁勇此三者天下之通徳所以行之者也故曰力行¶
近乎仁好問近乎智知恥近乎勇知此三者則知所以¶
自治知所以自治然後知所以治人天下未有不能自¶
治而能治人者也此百世不易之道也今陛下躬行大¶
孝鑒三王建周道兼文武厲賢予禄量能授官今臣𢎞¶
罷駑之質無汗馬之勞陛下過意擢臣𢎞卒伍之中封¶
為列侯致位三公臣𢎞行能不足以稱素有負薪之病¶
恐先狗馬填溝壑終無以報徳塞責願歸侯印乞骸骨¶