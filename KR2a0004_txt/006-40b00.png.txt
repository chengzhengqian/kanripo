秦乃延入戰而為之開闗百萬之徒逃北而遂壊豈勇¶
力智慧不足哉形不利勢不便也秦小邑并大城守險¶
塞而軍髙壘毋戰閉闗據阨荷㦸而守之諸侯起於匹¶
夫以利合非有素王之行也其交未親其下未附名為¶
亡秦其實利之也彼見秦阻之難犯也必退師安土息¶
民以待其敝收弱扶罷以令大國之君不患不得意於¶
海内貴為天子富有天下而身為禽者其救敗非也秦¶
王足已不問遂過而不變二世受之因而不改暴虐以¶