(西南二十二里古邰國名稷所封也有后稷及姜嫄祠/毛萇云邰姜嫄國也后稷所生堯見天因邰而生后稷)¶
(故因封/於邰也)號曰后稷别姓姬氏后稷之興在陶唐虞夏之¶
際皆有令徳后稷卒子不窋立(括地志云不窋故城在/慶州宏化縣南三里即)¶
(不窋在戎狄所居之城也毛詩疏云虞及夏殷共有千/二百嵗毎世在位皆八十年乃可充其數耳命之短長)¶
(古今一也而使十五世君在位皆八十許載子必/將老始生不近人情之甚以理而推實難據信也)不窋¶
末年夏后氏政衰去稷不務不窋以失其官而犇戎狄¶
之間不窋卒子鞠立鞠卒子公劉立公劉雖在戎狄之¶
間復修后稷之業務耕種行地宜自漆沮度渭取材用¶