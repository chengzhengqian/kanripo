(智也五事聴也人主智虧聴失/逆時令傷水氣則罰見辰星也)以其宿命國是正四時仲¶
春春分夕出郊奎婁胄東五舍為齊仲夏夏至夕出郊東¶
井輿鬼桞東七舍為椘仲秋秋分夕出郊角亢氐房東¶
四舍為漢仲冬冬至晨出郊東方與尾箕斗牽牛俱西¶
為中國其出入常以辰戌丑未其蚤為月蝕晩為彗星¶
及天矢其時宜效不效為失(效見也言宜見不/見為失罰之也)追兵在¶
外不戰一時不出其時不和四時不出天下大飢其當¶
效而出也色白為旱黄為五榖熟赤為兵黒為水出東¶