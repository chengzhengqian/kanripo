自捐之若急終無以償上則為君好利不爱士民下則¶
有離上抵負之名非所以厲士民彰君聲也焚無用虛¶
債之劵捐不可得之虚計令薛民親君而彰君之善聲¶
也君有何疑焉孟嘗君乃拊手而謝之齊王惑於秦楚¶
之毁以為孟嘗君名髙其主而擅齊國之權遂廢孟嘗¶
君諸客見孟嘗君廢皆去馮驩曰借臣車一乗可以入¶
秦者必令君重於國而奉邑益廣可乎孟嘗君乃約車¶
幣而遣之馮驩乃西說秦王曰天下之游士馮軾結靷¶