張湯者杜人也其父為長安丞出湯為兒守舍還而䑕¶
盜肉其父怒笞湯湯掘窟得盗䑕及餘肉劾䑕掠治𫝊¶
爰書訊鞫論報并取䑕與肉具獄磔堂下其父見之視¶
其文辭如老獄吏大驚遂使書獄父死後湯為長安吏¶
乆之周陽侯始為諸卿時嘗繫長安湯傾身為之及出¶
為侯大與湯交徧見湯貴人湯給事内史為寧成掾以¶
湯為無害言大府調為茂陵尉治方中武安侯為丞相¶
徴湯為史時薦言之天子補御史使案事治陳皇后蠱¶