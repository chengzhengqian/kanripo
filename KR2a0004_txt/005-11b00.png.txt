吕郤吕郤等疑丕鄭有間乃言夷吾殺丕鄭丕鄭子丕¶
豹奔秦説繆公曰晉君無道百姓不親可伐也繆公曰¶
百姓苟不便何故能誅其大臣能誅其大臣此其調也¶
(調音徒聊反言能誅大臣丕鄭云是夷吾於百姓調和/也劉伯荘音徒弔反按調選也邪臣誅忠臣用是夷吾)¶
(能調選/兩通也)不聴而隂用豹十二年齊管仲隰朋死晉旱來¶
請粟丕豹説繆公勿與因其飢而伐之繆公問公孫支¶
支曰饑穰更事耳不可不與問百里傒傒曰夷吾得罪¶
於君其百姓何罪於是用百里傒公孫支言卒與之粟¶