是故大人舉禮樂則天地將為昭焉(為正偽反昭音照明/此樂情章第二叚)¶
(禮樂能通達鬼神之事前既云能通鬼神此明其事也/大人聖人與天地合徳故舉禮樂為教而天地從之大)¶
(明/也)天地欣合隂陽相得(欣喜也合猶蒸也禮樂化行故/天氣下地氣蒸合隂陽交㑹故)¶
(相得也論體謂之天/地論氣謂之隂陽也)煦嫗覆育萬物然後草木茂區萌¶
達(區音勾草木據其成體之茂區萌據其新牙故曰/達達猶出也菽豆之屬直出曰萌稻稷之屬也)羽¶
翮奮角觡生(觡加客反羽翮鳥也角觡獸也鳥獸得天/地覆育煦嫗故飛者則奮趐翮走者則生)¶
(角觡/也)蟄䖝昭蘇(蟄蟲得隂陽煦嫗故皆出地/上如夜得曉如死更有氣也)羽者嫗伏¶
毛者孕鬻(伏房富反羽鳥也毛獸也二氣既交萬物生/乳故鳥生卵嫗㐲之獸懐孕而生育之者也)¶