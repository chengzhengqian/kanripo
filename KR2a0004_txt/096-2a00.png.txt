列侯居相府領主郡國上計者黥布反亡漢立皇子長¶
為淮南王而張蒼相之十四年遷為御史大夫¶
周昌者沛人也其從兄曰周苛秦時皆為泗水卒史及¶
髙祖起沛撃破泗水守監於是周昌周苛自卒史從沛¶
公沛公以周昌為職志周苛為客從入闗破秦沛公立¶
為漢王以周苛為御史大夫周昌為中尉漢王四年楚¶
圍漢王滎陽急漢王遁出去而使周苛守滎陽城楚破¶
滎陽城欲令周苛將苛罵曰若趣降漢王不然今為虜¶