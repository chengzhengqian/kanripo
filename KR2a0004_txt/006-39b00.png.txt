太史公曰秦之先伯翳嘗有勲於唐虞之際受土賜姓¶
及殷夏之間㣲散至周之衰秦興邑于西垂自繆公以¶
來稍𧖟食諸侯竟成始皇始皇自以為功過五帝地廣¶
三王而羞與之侔善哉乎賈生推言之也曰秦并兼諸¶
侯山東三十餘郡繕津闗據險塞修甲兵而守之然陳¶
涉以戍卒散亂之衆數百奮臂大呼不用弓㦸之兵鉏¶
櫌白梃望屋而食横行天下秦人阻險不守闗梁不闔¶
長㦸不刺彊弩不射楚師深入戰於鴻門曽無藩籬之¶