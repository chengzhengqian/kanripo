危易行行義不辟難然為覇主彊國不辭禍凶大夫種¶
之事越王也主雖困辱悉忠而不解主雖絶亡盡能而¶
弗離成功而弗矜貴富而不驕怠若此三子者固義之¶
至也忠之節也是故君子以義死難視死如歸生而辱¶
不如死而榮士固有殺身以成名唯義之所在雖死無所¶
恨何為不可哉蔡澤曰主聖臣賢天下之盛福也君明¶
臣直國之福也父慈子孝夫信妻貞家之福也故比干忠¶
而不能存殷子胥智而不能完吳申生孝而晉國亂是¶