為宣公宣公十一年殺其太子禦冦禦冦與完相愛恐¶
禍及已完故奔齊齊桓公欲使為卿辭曰覊旅之臣幸¶
得免負檐君之惠也不敢當髙位桓公使為工正(工巧/之長)¶
(若將作/大匠)齊懿仲欲妻完卜之占曰是謂鳯皇于蜚和鳴¶
鏘鏘有媯之後將育于姜五世其昌並于正卿八世之¶
後莫之與京卒妻完完之奔齊齊桓公立十四年矣完¶
卒謚為敬仲仲生穉孟夷敬仲之如齊以陳字為田氏¶
(按敬仲既奔齊不欲稱本/故國號故改陳字為田氏)田穉孟夷生湣孟莊田湣孟¶