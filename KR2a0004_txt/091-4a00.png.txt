身自將之為楚軍前鋒今廼發四千人以助楚夫北面¶
而臣事人者固若是乎夫漢王戰於彭城項王未出齊¶
也大王冝騷淮南之兵渡淮日夜會戰彭城下大王撫¶
萬人之衆無一人渡淮者垂拱而觀其孰勝夫託國於¶
人者固若是乎大王提空名以郷楚而欲厚自託臣竊¶
為大王不取也然而大王不背楚者以漢為弱也夫楚¶
兵雖彊天下負之以不義之名以其背盟約而殺義帝¶
也然而楚王恃戰勝自彊漢王收諸侯還守成臯滎陽¶