逮罵其女曰生子不生男有緩急非有益也其少女緹¶
縈自傷泣乃隨其父至長安上書曰妾父為吏齊中皆¶
稱其亷平今坐法當刑妾傷夫死者不可復生刑者不¶
可復屬雖復欲改過自新其道無由也妾願沒入為官¶
婢贖父刑罪使得自新書奏天子天子憐悲其意乃下¶
詔曰蓋聞有虞氏之時畫衣冠異章服以為僇(晉書刑/法志云)¶
(三皇設言而民不違五帝畫衣冠而民知禁犯黥者皂/其中犯劓者丹其服犯臏者墨其體犯宫者雜其屨大)¶
(辟之罪殊刑之極布其衣裙而/無顔縁投之於市與衆棄之)而民不犯何則至治也¶