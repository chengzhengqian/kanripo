導引問者曰龜至神若此然太卜官得生龜何為輙殺¶
取其甲乎近世江上人有得名龜畜置之家因大富與¶
人議欲遣去人教殺之勿遣遣之破人家龜見夢曰送¶
我水中無殺吾也其家終殺之殺之後身死家不利人¶
民與君王者異道人民得名龜其状類不宜殺也以往¶
古故事言之古明王聖主皆殺而用之宋元王時得龜¶
亦殺而用之謹連其事於左方令好事者觀擇其中焉¶
宋元王二年江使神龜使於河至於泉陽漁者豫且舉¶