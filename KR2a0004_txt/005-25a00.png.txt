(孝公十九年天子始封爵為霸即太史儋云合七十七/嵗而霸王出之年故天子致伯桓譚新論云夫上古稱)¶
(三皇五帝而次有三王五伯此天下君之冠首也故言/三皇以道理而五帝用徳化三王由仁義五伯以權知)¶
(其説之曰無制令刑罰謂之皇有制令而無刑罰謂之/帝賞善誅惡諸侯朝事謂之王興兵約盟以信義矯世)¶
(謂之/伯)二十年諸侯畢賀秦使公子少官率師㑹諸侯逢¶
澤(括地志云逢澤亦名逢池在/汴州浚儀縣東南十四里)朝天子二十一年齊敗¶
魏馬陵(虞喜志林云濮州甄城縣東北六十餘里有/馬陵澗谷深可以置伏按龎涓敗即此也)二¶
十二年衛鞅撃魏虜魏公子卭封鞅為列侯號商君(商/州)¶
(商洛縣在州東八十九/里鞅所封也契所封地)二十四年與晉戰鴈門(括地志/云岸門)¶