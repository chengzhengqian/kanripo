以指所伐國而五利將軍使不敢入海之大山祠上使¶
人隨驗實母所見五利妄言見其師其方盡多不讐上¶
乃誅五利其冬公孫卿侯神河南言見僊人跡緱氏城¶
上有物如雉往來城上天子親幸緱氏城視跡問卿得¶
毋效文成五利乎卿曰僊者非有求人主人主者求之¶
其道非少寛假神不來言神事事如迂誕積以嵗乃可¶
致也於是郡國各除道繕治宫觀名山神祠所以望幸¶
也其春既滅南越上有嬖臣李延年以好音見上善之¶