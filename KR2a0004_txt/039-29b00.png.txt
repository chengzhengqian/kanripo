附故為弑易盾復位晉太史董狐書曰趙盾弑其君以¶
視於朝盾曰弑者趙穿我無罪太史曰子為正卿而亡¶
不出境反不誅國亂非子而誰孔子聞之曰董狐古之¶
良史也書法不隠宣子良大夫也為法受惡(為于/偽反)惜也出疆¶
乃免趙盾使趙穿迎襄公弟黑臀于周而立之是為成¶
公成公者文公少子其母周女也壬申朝于武宫成¶
公元年賜趙氏為公族伐鄭鄭倍晉故也三年鄭伯初¶
立附晉而棄楚楚怒伐鄭晉往救之六年伐秦虜秦將¶