郢矣臣聞之圗王不王其敝可以伯然而不伯者王道¶
失也故願大王之轉攻楚也於是越遂釋齊而伐楚楚¶
威王興兵而伐之大敗越殺王無彊盡取故吳地至浙¶
江北破齊於徐州而越以此散諸族子争立或為王或¶
為君濵於江南海上(今台州臨/海縣是也)服朝於楚後七世至閩¶
君揺佐諸侯平秦漢髙祖復以揺為越王以奉越後東¶
越閩君皆其後也范蠡(吳越春秋云蠡字少伯乃楚宛/三户人也越絶云在越為范蠡)¶
(在齊為鴟夷子皮在陶為朱公又云君楚曰范伯謂大/夫種曰三王則三皇之苗裔也五伯乃五帝之末世也)¶