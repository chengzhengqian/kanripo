聞之大怒曰田需與寡人約而犀首之燕趙是欺我也¶
怒而不聽其事齊聞犀首之北使人以事委焉犀首遂¶
行三國相事皆斷於犀首軫遂至秦韓魏相攻朞年不¶
解秦惠王欲救之問於左右左右或曰救之便或曰勿¶
救便惠王未能為之決陳軫適至秦惠王曰子去寡人¶
之楚亦思寡人不陳軫對曰王聞夫越人莊舄乎王曰¶
不聞曰越人莊舄仕楚執珪有頃而病楚王曰舄故越¶
之鄙細人也今仕楚執珪貴冨矣亦思越不中謝對曰¶