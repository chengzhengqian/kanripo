以拒秦王翦至堅壁而守之不肯戰荆兵數出挑戰終¶
不出王翦日休士洗沐而善飲食撫循之親與士卒同¶
食久之王翦使人問軍中戲乎對曰方投石超(徐廣曰/一作拔)距¶
(漢書云甘延壽投石拔距絶于等倫張晏曰范蠡兵法/飛石重十二斤為機發行三百步延夀有力能以手投)¶
(之拔距/超距也)于是王翦曰士卒可用矣荆數挑戰而秦不出¶
乃引而東翦因舉兵追之令壯士撃大破荆軍至蘄南¶
殺其將軍項燕荆兵遂敗走秦因乘勝略定荆地城邑¶
歲餘虜荆王負芻竟平荆地為郡縣因南征百越之君¶