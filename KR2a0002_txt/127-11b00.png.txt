交報仇簒逐幽隠不避法禁走死地如騖者(徐廣曰/騖作流)其¶
實皆為財用耳今夫趙女鄭姬設形容揳鳴琴揄長袂¶
躡利屣(徐廣曰揄音臾躡一作跕跕音/吐協反屣音山耳反舞屣也)目挑心招出不¶
逺千里不擇老少者奔富厚也游閒公子飾冠劍連車¶
騎亦為富厚容也弋射漁獵犯晨夜冒霜雪馳阬谷不¶
避猛獸之害為得味也博戲馳逐鬬雞走狗作色相矜¶
必爭勝者重失負也醫方諸食技術之人焦神極能為¶
重糈也吏士舞文弄法刻章偽書不避刀鋸之誅者沒¶