待賓客如布衣交皆出客下豨還之代周昌迺求入見¶
見上具言豨賓客盛甚擅兵於外數嵗恐有變上乃令¶
人覆案豨客居代者財物諸不法事多連引豨豨恐陰¶
令客通使王黄曼丘臣所及高祖七年七月太上皇崩¶
使人召豨豨稱病甚九月遂與王黄等反自立為代王¶
刼略趙代上聞迺赦趙代吏人為豨所詿誤刼略者皆¶
赦之上自往至邯鄲喜曰豨不南據漳水北守邯鄲知¶
其無能為也趙相奏斬常山守尉曰常山二十五城豨¶