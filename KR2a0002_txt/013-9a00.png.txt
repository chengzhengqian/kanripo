封弟叔處於霍後世晉獻公滅霍公後世為庶民往來¶
居平陽平陽在河東河東晉地分為魏國以詩言之亦¶
可為周世周起后稷后稷無父而生以三代世𫝊言之¶
后稷有父名髙辛髙辛黄帝曾孫黃帝終始𫝊曰漢興¶
百有餘年有人不短不長出白燕之鄉持天下之政時¶
有嬰兒主卻行車霍將軍者本居平陽自燕臣為郎時¶
與方士考功㑹旗亭下(西京賦曰旗亭五里薛綜曰旗/亭市樓也立旗於上故取名焉)¶
為臣言豈不偉哉¶