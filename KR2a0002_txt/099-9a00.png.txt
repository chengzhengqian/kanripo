九卿(徐廣曰九/一作公)法令多所更定丞相申屠嘉心弗便力¶
未有以傷内史府居太上廟壖中門東出不便錯乃穿¶
兩門南出鑿廟壖垣丞相嘉聞大怒欲因此過為奏請¶
誅錯錯聞之即夜請間具為上言之丞相奏事因言錯¶
擅鑿廟垣為門請下廷尉誅上曰此非廟垣乃壖中垣¶
不致於法丞相謝罷朝怒謂長史曰吾當先斬以聞乃¶
先請為兒所賣固誤丞相遂發病死錯以此愈貴遷為¶
御史大夫請諸侯之罪過削其地(徐廣曰一云言景帝/曰諸侯或連數郡非)¶