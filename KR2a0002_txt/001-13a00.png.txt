(魅人面獸身四足好惑人/山林異氣所生以為人害)於是四門辟言毋凶人也舜¶
入于大麓烈風雷雨不迷堯乃知舜之足授天下堯老¶
使舜攝行天子政廵狩舜得舉用事二十年而堯使攝¶
政攝政八年而堯崩三年喪畢讓丹朱天下歸舜而禹¶
皋陶契后稷伯夷䕫龍垂益彭祖自堯時而皆舉用未¶
有分職於是舜乃至於文祖謀于四嶽辟四門明通四¶
方耳目命十二牧論帝徳行厚徳遠佞人則蠻夷率服¶
舜謂四嶽曰有能奮庸(馬融曰奮/明庸功也)美堯之事者使居官¶