(徐廣曰戎/地在河上)七年樂池相秦韓趙魏燕齊帥匈奴共攻秦¶
秦使庶長疾與戰修魚虜其將申差敗趙公子渴韓太¶
子奐斬首八萬二千八年張儀復相秦九年司馬錯伐¶
蜀滅之伐取趙中都西陽(地理志太原/有中都縣)十年韓太子蒼¶
來質伐取韓石章伐敗趙將泥(徐廣曰將/一作莊)伐取義渠二¶
十五城十一年㯉里疾攻魏焦降之敗韓岸門斬首萬¶
其將犀首走公子通封於蜀(徐廣曰是歲/王赧元年)燕君讓其臣¶
子之十二年王與梁王會臨晉庶長疾攻趙虜趙將莊¶