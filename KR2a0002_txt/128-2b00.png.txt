於唐都受易於楊何(徐廣曰/淄川人)習道論於黄子(徐廣曰儒/林傳曰黄)¶
(生好黄/老之術)太史公仕於建元元封之間愍學者之不達其¶
意而師悖乃論六家之要指曰易大傳(張晏曰謂/易繋辭)天下¶
一致而百慮同歸而殊塗夫隂陽儒墨名法道德此務¶
為治者也直所從言之異路有省不省耳嘗竊觀隂陽¶
之術大祥(徐廣曰一作詳駰案李奇/曰月令星官是其枝葉也)而衆忌諱使人拘¶
而多所畏然其序四時之大順不可失也儒者博而寡¶
要勞而少功是以其事難盡從然其序君臣父子之禮¶