之國為吏及詔所止者遣太子(張晏曰為史謂以卿大/夫為兼官者詔所止特)¶
(以恩愛/見留者)十一月晦日有食之十二月望日又食(徐廣曰/此云朢)¶
(日又食案漢書及五行志無此日食/文也一本作月食然史書不紀月食)上曰朕聞之天生¶
蒸民為之置君以養治之人主不徳布政不均則天示¶
之以葘以誡不治乃十一月晦日有食之適見於天葘¶
孰大焉朕獲保宗廟以微眇之身託於兆民君王之上¶
天下治亂在朕一人唯二三執政猶吾股肱也朕下不¶
能理育羣生上以累三光之明其不徳大矣令至其悉¶