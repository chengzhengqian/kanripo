(子之/禮)祭文王(禮記曰諸侯不得祖天子鄭𤣥曰/魯以周公之故立文王之廟也)魯有天¶
子禮樂者以襃周公之徳也周公卒子伯禽固已前受¶
封是為魯公魯公伯禽之初受封之魯三年而後報政¶
周公周公曰何遲也伯禽曰變其俗草其禮喪三年然¶
後除之故遲太公亦封於齊五月而報政周公周公曰¶
何疾也曰吾簡其君臣禮從其俗為也及後聞伯禽報¶
政遲乃數曰嗚呼魯後世其北面事齊矣夫政不簡不¶
易民不有近平易近民民必歸之(徐廣曰一本云政不/簡不行不行不樂不)¶