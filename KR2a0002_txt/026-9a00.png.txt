化(服䖍曰尸解也張晏曰人老如解去故骨則變/化也今山中有龍骨世人謂之龍解骨化之也)依於¶
鬼神之事騶衍以隂陽主運(如淳曰今其書有主運五/行相次轉用事隨方面為)¶
(服/)顯於諸侯而燕齊海上之方士傳其術不能通然則¶
怪迂阿諛茍合之徒自此興不可勝數也自威宣燕昭¶
使人入海求蓬萊方丈瀛洲此三神山者其𫝊在渤海¶
中(服䖍曰𫝊音附或曰其𫝊/書云爾瓉云世人相𫝊之)去人不逺患且至則舩風¶
引而去盖嘗有至者諸僊人及不死之藥皆在焉其物¶
禽獸盡白而黃金銀為宫闕未至望之如雲及到三神¶