成王是為宅皋狼(徐廣曰或云皋/狼地名在西河)皋狼生衡父衡父生¶
造父造父幸於周繆王造父取驥之乘匹與桃林盜驪¶
驊騮緑耳獻之繆王繆王使造父御西巡狩見西王母¶
樂之忘歸而徐偃王反繆王日馳千里馬攻徐偃王大¶
破之乃賜造父以趙城由此為趙氏自造父已下六世¶
至奄父曰公仲周宣王時伐戎為御及千畝戰奄父脱¶
宣王奄父生叔帶叔帶之時周幽王無道去周如晉事¶
晉文侯始建趙氏於晉國自叔帶以下趙宗益興五世¶