使長㦸居前强弩在後名曰衛疾而實囚之且夫周豈能¶
無憂其社稷哉恐一旦亡國以憂大王楚王乃悦秦武王¶
卒昭王立樗里子又益尊重昭王元年樗里子將伐蒲蒲¶
守恐請胡衍胡衍為蒲謂樗里子曰公之攻蒲為秦乎為¶
魏乎為魏則善矣為秦則不為賴矣夫衛之所以為衛者¶
以蒲也今伐蒲入于魏衛必折而從之魏亡西河之外而¶
無以取者兵弱也今并衛于魏魏必强魏强之日西河之¶
外必危矣且秦王將觀公之事害秦而利魏王必罪公樗¶