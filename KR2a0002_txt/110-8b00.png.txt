解吴楚齊趙之兵是也七國謀為大逆號皆稱萬乗之¶
君帶甲數十萬威足以嚴其境内財足以勸其士民然¶
不能西攘尺寸之地而身為禽於中原者此其故何也¶
非權輕於匹夫而兵弱於陳涉也當是之時先帝之徳¶
澤未衰而安土樂俗之民衆故諸侯無境外之助此之¶
謂瓦解故曰天下之患不在瓦解由是觀之天下誠有¶
土崩之勢雖布衣窮處之士或首惡而危海内陳涉是¶
也况三晉之君或存乎天下雖未有大治也誠能無土¶