已人或謂王生曰獨奈何延辱張廷尉使跪結韈王生¶
曰吾老且賤自度終無益於張廷尉張廷尉方今天下¶
名臣吾故聊辱廷尉使跪結韈欲以重之諸公聞之賢¶
王生而重張廷尉張廷尉事景帝嵗餘為淮南王相猶¶
尚以前過也乆之釋之卒其子曰張摰字長公官至大¶
夫免以不能取容當世故終身不仕¶
馮唐者其大父趙人父徙代漢興徒安陵唐以孝著為¶
中郎署長(應劭曰此云孝子郎/也或曰以至孝聞)事文帝文帝輦過問唐¶