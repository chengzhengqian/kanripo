其贊饗曰天始以寶鼎神策授皇帝朔而又朔終而復¶
始皇帝敬拜見焉而衣上黃其祠列火滿壇壇旁亨炊¶
具有司云祠上有光焉公卿言黃帝始郊見太一雲陽¶
有司奉瑄玉嘉牲薦饗是夜有美光及晝黃氣上屬天¶
太史公祠官寛舒等曰神靈之休祐福兆祥宜因此地¶
光域立太畤壇以明應令太祝領秋及臘閒祠三歲天¶
子一郊見其秋為伐南越告禱太一以牡荆畫幡日月¶
北斗登龍以象太一三星為太一鋒(徐廣曰天官書曰/天極星明者太一)¶