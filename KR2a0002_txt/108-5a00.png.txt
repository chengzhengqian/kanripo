時匈奴不敢入趙邉後秦滅六國而始皇帝使蒙恬将¶
十萬之衆北擊胡悉收河南地因河為塞築四十四縣¶
城臨河徙適(音丁/革反)戍以充之而通直道自九原至雲陽¶
因邉山險壍谿谷可繕者治之起臨洮至遼東萬餘里¶
又度河據陽山北假中(北假北方田官主以田/假與貧人故云北假)當是之¶
時東胡彊而月氏盛匈奴單于(漢書音義曰單于者廣/大之貌言其象天單于)¶
(然/)曰頭曼(韋昭曰/音瞞)頭曼不勝秦北徙十餘年而䝉恬死¶
諸侯畔秦中國擾亂諸秦所徙適戍邊者皆復去於是¶