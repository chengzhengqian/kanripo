其惡悲夫　太皇太后詔大司徒大司空(徐廣曰此詔/是平帝元始)¶
(中王元后詔後人寫此/及班固所稱以續卷后)葢聞治國之道富民為始富民¶
之要在於節儉孝經曰安上治民莫善於禮禮與奢也¶
寧儉昔者管仲相齊桓霸諸侯有九合一匡之功而仲¶
尼謂之不知禮以其奢泰侈擬於君故也夏禹卑宫室¶
惡衣服後聖不循由此言之治之盛也徳優矣莫髙於¶
儉儉化俗民則尊卑之序得而骨肉之恩親爭訟之原¶
息斯乃家給人足刑錯之本也歟可不務哉夫三公者¶