怒廼令酌兩巵酖置前令齊王起為夀齊王起孝惠亦¶
起取巵欲俱為夀太后廼恐自起泛孝惠巵齊王怪之¶
因不敢飲詳醉去問知其酖齊王恐自以為不得脱長¶
安憂齊内史士(徐廣曰/一作出)説王曰太后獨有孝惠與魯元¶
公主(如淳曰公羊傳曰天子嫁女於諸侯必使諸侯同/姓者主之故謂之公主百官表列侯所食曰國皇)¶
(后公主所食曰邑諸侯王女曰公主蘇林曰公五等尊/爵也春秋聽臣子以稱君父婦人稱主有主孟啗我之)¶
(比故云公主瓚曰天子之女/雖食湯沐之邑不君其民)今王冇七十餘城而公主¶
廼食數城王誠以一郡上太后為公主湯沐邑太后必¶