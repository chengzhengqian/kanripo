簇生也故曰泰簇其於十二子為寅寅言萬物始生螾¶
然也故曰寅南至於尾言萬物始生如尾也南至於心¶
言萬物始生有華心也(徐廣曰/一作莖)南至於房房者言萬物¶
門户也至於門則出矣明庶風居東方明庶者明衆物¶
盡出也二月也律中夾鍾夾鍾者言隂陽相夾廁也其¶
於十二子為卯卯之為言茂也言萬物茂也其於十母¶
為甲乙甲者言萬物剖符(音/孚)甲而出也乙者言萬物生¶
軋軋也南至於氐氐者言萬物皆至也南至於亢亢者¶