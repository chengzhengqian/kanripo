樞之子甿𨽻之人(徐廣曰田民曰/甿音亡更反)而遷徙之徒也材能¶
不及中人非有仲尼墨翟之賢陶朱猗頓之富也躡足¶
行伍之問俛仰阡陌之中率罷散之卒將數百之衆而¶
轉攻秦斬木為兵掲竿為旗天下雲會響應贏糧而景¶
從山東豪俊遂竝起而亡秦族矣且夫天下非小弱也¶
雍州之地殽函之固自若也陳涉之位非尊於齊楚燕¶
趙韓魏宋衛中山之君也鉏耰棘矜非銛於句㦸長鎩¶
也適戍之衆非儔於九國之師也深謀遠慮行軍用兵¶