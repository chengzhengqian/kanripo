吏比南夷天子問相如相如曰卭筰冉駹者近蜀道亦¶
易通秦時嘗通為郡縣至漢興而罷今誠復通為置郡¶
縣愈於南夷天子以為然乃拜相如為中郎將建節往¶
使副使王然于壺充國吕越人馳四乘之傳因巴蜀吏¶
幣物以賂四夷至蜀蜀太守以下郊迎縣令負弩矢先¶
驅蜀人以為寵於是卓王孫臨卭諸公皆因門下獻牛¶
酒以交驩卓王孫喟然而嘆自以得使女尚司馬長卿¶
晩而厚分與其女財與男等同司馬長卿便畧定西夷¶