試之試之而無功故百姓不便三苗(馬融曰/國名也)在江淮荆¶
州數為亂於是舜歸而言於帝請流共工于幽陵(馬融/曰北)¶
(裔/也)以變北狄(徐廣曰變/一作燮)放讙兜于崇山(馬融曰/南裔也)以變南¶
蠻遷三苗于三危(馬融曰/西裔也)以變西戎殛鯀于羽山(馬融/曰殛)¶
(誅也羽山/東裔也)以變東夷四辠而天下咸服堯立七十年得¶
舜二十年而老令舜攝行天子之政薦之於天堯辟位¶
凡二十八年而崩(徐廣曰堯在位凡九十八年駰案皇/覽曰堯冢在濟隂城陽劉向曰堯葬)¶
(濟隂丘隴山吕氏春秋曰堯葬穀林皇甫/謐曰穀林即城陽堯都平陽於詩為唐國)百姓悲哀如¶