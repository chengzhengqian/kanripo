之二十四年㢘頗將攻魏房子(徐廣曰/屬常山)拔之因城而還¶
又攻安陽取之二十五年燕周將攻昌(徐廣曰/屬齊郡)城髙唐¶
取之與魏共擊秦秦將白起破我華陽得一將軍二十¶
六年取東胡歐代地二十七年徙漳水武平南封趙豹為¶
平陽君(戰國䇿曰趙豹平/陽君惠文王母弟)河水出大潦二十八年藺相¶
如伐齊至平邑罷城北九門大城燕將成安君公孫操¶
弑其王(徐廣曰年表云是/燕武成王元年)二十九年秦韓相攻而圍閼¶
與趙使趙奢將擊秦大破秦軍閼與下賜號為馬服君¶