當陽君項梁敗死定陶懷王徙都彭城諸將英布亦皆¶
保聚彭城當是時秦急圍趙趙數使人請救懷王使宋¶
義為上將范増為末將項籍為次將英布蒲將軍皆為¶
將軍悉屬宋義北救趙及項籍殺宋義於河上懷王因¶
立籍為上將軍諸將皆屬項籍項籍使布先渡河擊秦¶
布數有利籍廼悉引兵渉河從之遂破秦軍降章邯等¶
楚兵常勝功冠諸侯諸侯兵皆以服屬楚者以布數以¶
少敗衆也項籍之引兵西至新安又使布等夜擊坑章¶