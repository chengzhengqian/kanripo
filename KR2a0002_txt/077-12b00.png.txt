謝罷入言之昭王罷歸須賈須賈辭於范雎范睢大供¶
具盡請諸侯使與坐堂上食飲甚設而坐須賈於堂下¶
置莝豆其前令兩黥徒夾而馬食之數曰為我告魏王¶
急持魏齊頭來不然者我且屠大梁須賈歸以告魏齊¶
魏齊恐亡走趙匿平原君所范雎旣相王稽謂范雎曰¶
事有不可知者三有不可奈何者亦三宫車一日晏駕¶
(應劭曰天子當晨起早作如方崩隕故稱晏駕韋昭曰/凡初崩為晏駕者臣子之心猶謂宫車當駕而晩出)¶
是事之不可知者一也君卒然捐館舍是事之不可知¶