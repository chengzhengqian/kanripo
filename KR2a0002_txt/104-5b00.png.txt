王曰善高歸報呉王呉王猶恐其不與乃身自為使使¶
於膠西面結之膠西羣臣或聞王謀諫曰承一帝至樂¶
也今大王與呉西鄉第令事成兩主分爭患乃始結諸¶
侯之地不足為漢郡什二而為畔逆以憂太后非長䇿¶
也(文穎曰王/之太后也)王弗聴遂發使約濟菑川膠東濟南濟北¶
皆許諾而曰城陽景王有義攻諸吕勿與事定分之耳¶
(徐廣曰爾時城陽/恭王喜景王之子)諸侯既新削罰振恐多怨鼂錯及削¶
呉㑹稽豫章郡書至則呉王先起兵膠西正月丙午誅¶