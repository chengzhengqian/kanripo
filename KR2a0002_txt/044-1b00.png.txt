若在異國必姜姓姜姓四嶽之後物莫能兩大陳衰此¶
其昌乎厲公者陳文公少子也其母蔡女文公卒厲公¶
兄鮑立是為桓公桓公與佗異母及桓公病蔡人為佗¶
殺桓公鮑及太子免而立佗為厲公厲公既立娶蔡女¶
淫於蔡人數歸厲公亦數如蔡桓公之少子林怨厲公¶
殺其父與兄乃令蔡人誘厲公而殺之林自立是為莊¶
公故陳完不得立為陳大夫厲公之殺以淫出國故春¶
秋曰蔡人殺陳佗罪之也莊公卒立弟杵臼是為宣公¶