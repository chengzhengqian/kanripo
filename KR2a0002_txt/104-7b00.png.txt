三王或不沐洗十餘年怨入骨髓欲一有所出之乆矣¶
寡人未得諸王之意未敢聴今諸王茍能存亡繼絶振¶
弱伐暴以安劉氏社禝之所願也敝國雖貧寡人節衣¶
食之用積金錢修兵革聚穀食夜以繼日三十餘年矣¶
凡為此願諸王勉用之能斬捕大將者賜金五千斤封¶
萬户列將三千斤封五千户裨將二千斤封二千户二¶
千石千斤封千户千石五百金封五百户皆為列侯其以¶
軍若城邑降者卒萬人邑萬戸如得大將人戸五千¶