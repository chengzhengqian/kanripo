(傳射於/逢蒙)枯木朽株盡為害矣是胡越起於轂下而羌夷¶
接軫也豈不殆哉雖萬全無患然本非天子之所宜近¶
也且夫清道而後行中路而後馳猶時有銜橛之變(徐/廣)¶
(曰橛音巨月反鉤/逆者謂之撅矣)而况渉乎蓬蒿馳乎丘墳前有利獸¶
之樂内無存變之意其為禍也不亦難矣夫輕萬乗之¶
重不以為安而樂出於萬有一危之塗以為娱臣竊為¶
陛下不取也葢明者逺見於未萌而智者避危於無形¶
禍固多藏於𨼆㣲而發於人之所忽者也故鄙諺曰家¶