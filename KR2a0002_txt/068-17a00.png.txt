尾五城燕王聴儀儀歸報未至咸陽而秦惠王卒武王¶
立武王自為太子時不説張儀及即位羣臣多讒張儀¶
曰無信左右賣國以取容秦必復用之恐為天下笑諸¶
侯聞張儀有郤武王皆畔衡復合從秦武王元年羣臣¶
日夜惡張儀未已而齊讓又至張儀懼誅乃因謂秦武¶
王曰儀有愚計願効之王曰奈何對曰為秦社稷計者¶
東方有大變然後王可以多割得地也今聞齊王甚憎¶
儀儀之所在必興師伐之故儀願乞其不肖之身之梁¶