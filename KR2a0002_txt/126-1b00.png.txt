筮吉故周王王者決定諸疑參以卜筮斷以蓍龜不易¶
之道也蠻夷氐羌雖無君臣之序亦以決疑之卜或以¶
金石或以草木(徐廣曰/一作革)國不同俗然皆可以戰伐攻擊¶
推兵求勝各信其神以知來事略聞夏殷欲卜者乃取¶
蓍龜已則棄去之以為龜藏則不靈蓍久則不神至周¶
室之卜官嘗寳藏蓍龜又其大小先後各有所尚要其¶
歸等耳或以為聖王遭事無不定決疑無不見其設稽¶
神求問之道者以為後世衰微愚不師智人各自安化¶