以從于是六國從合而并力焉蘇秦為從約長并相六¶
國北報趙王乃行過雒陽車騎輜重諸侯各發使送之¶
甚衆擬于王者周顯王聞之恐懼除道使人郊勞(儀禮/曰賔)¶
(至近郊君使卿/朝服用束帛勞)蘇秦之昆弟妻嫂側目不敢仰視俯伏¶
侍取食蘇秦笑謂其嫂曰何前倨而後恭也嫂委蛇蒲¶
服以面掩地而謝曰見季子位髙金多也(譙周曰蘇/秦字季子)蘇¶
秦喟然歎曰此一人之身富貴則親戚畏懼之貧賤則¶
輕易之况衆人乎且使我有雒陽負郭田二頃吾豈能¶