外丙　帝外丙即位三年崩立外丙之弟中壬是為帝¶
中壬　帝中壬即位四年崩伊尹廼立太丁之子太甲¶
太甲成湯適長孫也是為帝太甲　帝太甲元年伊尹¶
作伊訓作肆命作徂后(鄭𤣥曰肆命者陳政教所當/為也徂后者言湯之法度也)帝¶
太甲既立三年不明暴虐不遵湯法亂徳於是伊尹放¶
之於桐宫(孔安國曰湯葬地鄭𤣥/曰地名也有王離宫焉)三年伊尹攝行政當¶
國以朝諸侯帝太甲居桐宫三年悔過自責反善於是¶
伊尹廼迎帝太甲而授之政帝太甲修徳諸侯咸歸殷¶