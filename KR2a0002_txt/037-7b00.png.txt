息以屈産之乗(何休曰屈産出名/馬之地乗備駟也)假道於虞虞假道遂¶
伐虢(賈逵曰虞在晉/南虢在虞南)取其下陽以歸(服䖍曰下夏陽虢/邑在太陽東北三)¶
(十里穀梁傳曰下/陽虞虢之塞邑)獻公私謂驪姬曰吾欲廢太子以奚¶
齊代之驪姬泣曰太子之立諸侯皆已知之而數將兵¶
百姓附之奈何以賤妾之故廢適立庶君必行之妾自¶
殺也驪姬詳譽太子而陰令人譖惡太子而欲立其子¶
二十一年驪姬謂太子曰君夢見齊姜太子速祭曲沃¶
(服䖍曰齊/姜廟所在)歸釐於君太子於是祭其母齊姜於曲沃上¶