而心淫及其調和諧合鳥獸盡感而況懷五常含好惡¶
自然之勢也治道虧缺而鄭音興起封君世辟名顯鄰¶
州爭以相高自仲尼不能與齊優遂容於魯雖退正樂¶
以誘世作五章以刺時猶莫之化陵遲以至六國流沔¶
沈佚遂往不返卒於喪身滅宗并國於秦秦二世尤以¶
為娛丞相李斯進諫曰放棄詩書極意聲色祖伊所以¶
懼也輕積細過恣心長夜紂所以亡也趙高曰五帝三¶
王樂各殊名示不相襲朝廷下至人民得以接歡喜合¶