易王非以孝景前二年用皇子為汝南王吳楚反時非年¶
十五有材力上書願擊吳景帝賜非將軍印擊吳吳已破¶
二歲徙為江都王治吳故國以軍功賜天子旌旗元光五¶
年匈奴大入漢為賊非上書願擊匈奴上不許非好氣力¶
治宫觀招四方豪桀驕奢甚立二十六年卒子建立為¶
王七年自殺淮南衡山謀反時建頗聞其謀自以為國¶
近淮南恐一日發為所并即隂作兵器而時佩其父所¶
賜將軍印載天子旗以出易王死未葬建有所說易王¶