羣生減嗜欲不受獻(徐廣曰減/一作滅)不私其利也罪人不孥¶
(蘇林曰刑/不及妻子)不誅無罪除肉刑出美人重絶人之世朕既¶
不敏不能識此皆上古之所不及而孝文皇帝親行之¶
徳厚侔天地(李竒曰/侔齊等)利澤施四海靡不獲福焉明象乎¶
日月而廟樂不稱朕甚懼焉其為孝文皇帝廟為昭徳¶
之舞(文穎曰景帝采髙祖武徳舞作昭/徳舞舞之於文帝廟見禮樂志)以明休徳然後¶
祖宗之功徳著於竹帛施於萬世永永無窮朕甚嘉之¶
其與丞相列侯中二千石禮官具為禮儀奏丞相臣嘉¶