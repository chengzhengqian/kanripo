善無厭也夫晉文公親其讎彊霸諸侯齊桓公用其仇¶
而一匡天下(謂晉寺人勃/鞮齊管仲也)何則慈仁慇勤誠加於心不¶
可以虚辭借也至夫秦用商鞅之法東弱韓魏兵彊天¶
下而卒車裂之越用大夫種之謀禽勁呉霸中國而卒¶
誅其身是以孫叔敖三去相而不悔於陵子仲辭三公¶
為人灌園(列士傳曰楚於陵子仲楚王/欲以為相而不許為人灌園)今人主誠能去¶
驕傲之心懷可報之意披心腹見情素墮肝膽施德厚¶
終與之窮逹無愛於士則桀之狗可使吠堯(韋昭曰言/恩厚無不)¶