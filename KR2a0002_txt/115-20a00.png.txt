僕恐百姓之被其尤也於是二子愀然改容超若自失¶
逡巡避席曰鄙人固陋不知忌諱乃今日見教謹聞命¶
矣賦奏天子以為郎無是公言天子上林廣大山谷水¶
泉萬物及子虚言楚雲夢所有甚衆侈靡過其實且非¶
義理所尚故刪取其要歸正道而論之相如為郎數嵗¶
㑹唐蒙使畧通夜郎西僰中(徐廣曰羌之别/種也音扶逼反)發巴蜀吏¶
卒千人郡又多為發轉漕萬餘人用興法(漢書曰用/軍興法也)誅¶
其渠帥巴蜀民大驚恐上聞之乃使相如責唐蒙等因¶