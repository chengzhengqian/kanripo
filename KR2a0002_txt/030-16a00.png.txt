母亦猶晉君母子安置之且子以義伐而以暴為後其¶
可乎於是乃許令反魯衛之侵地十一年晉初置六卿¶
賞鞍之功齊頃公朝晉欲尊王晉景公晉景公不敢受¶
乃歸歸而頃公弛苑囿薄賦斂振孤問疾虚積聚以救¶
民民亦大說厚禮諸侯竟頃公卒百姓附諸侯不犯十¶
七年頃公卒(皇覽曰頃公/冢近吕尚冢)子靈公環立靈公九年晉欒¶
書弑其君厲公十年晉悼公伐齊齊令公子光質晉十¶
九年立子光為太子髙厚傅之令會諸侯盟於鍾離二¶