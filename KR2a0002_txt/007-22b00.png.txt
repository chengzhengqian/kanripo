奪漢甬道漢王食乏恐請和割滎陽以西為漢項王欲¶
聽之厯陽侯范增曰漢易與耳今釋弗取後必悔之項¶
王乃與范增急圍滎陽漢王患之乃用陳平計間項王¶
項王使者來為太牢具舉欲進之見使者詳驚愕曰吾¶
以為亞父使者乃反項王使者更持去以惡食食項王¶
使者使者歸報項王項王乃疑范增與漢有私稍奪之¶
權范增大怒曰天下事大定矣君王自為之願賜骸骨¶
歸卒伍項王許之行未至彭城疽發背而死(皇覽曰亞/父冢在廬)¶