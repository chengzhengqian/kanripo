公之元年也與韓武子趙桓子周威王同時六年城少¶
梁十三年使子擊圍繁龐出其民十六年伐秦築臨晉¶
元里十七年伐中山使子擊守之趙倉唐𫝊之子擊逢¶
文侯之問田子方於朝歌引車避下謁田子方不為禮¶
子擊因問曰富貴者驕人乎且貧賤者驕人乎子方曰¶
亦貧賤者驕人耳夫諸侯而驕人則失其國大夫而驕¶
人則失其家貧賤者行不合言不用則去之楚越若脱¶
躧然奈何其同之哉子擊不懌而去西攻秦至鄭而還¶