師史能致七千萬宣曲任氏之先(徐廣曰高祖功/臣有宣曲侯)為督¶
道倉吏(漢書音義曰若今吏督租榖使上道/輸在所也韋昭曰督道秦邊縣名)秦之敗也¶
豪傑皆爭取金玉而任氏獨窖倉粟(徐廣曰窖音校/穿地以藏也)楚¶
漢相距滎陽也民不得耕種米石至萬而豪傑金玉盡¶
歸任氏任氏以此起富富人爭奢侈而任氏折節為儉¶
力田畜田畜人爭取賤賈任氏獨取貴善富者數世然¶
任公家約非田畜所出弗衣食公事不畢則身不得飲¶
酒食肉以此為閭里率故富而主上重之塞之斥也唯¶