於是聞有逮皆亡匿獄久者至更數赦(張晏曰詔書赦/或有不從此令)¶
十有餘嵗而相告言大抵盡詆以不道以上廷尉及中¶
都官詔獄逮至六七萬人吏所増加十萬餘人周中廢¶
後為執金吾逐盜捕治桑𢎞羊衛皇后昆弟子刻深天¶
子以為盡力無私遷為御史大夫(徐廣曰天漢三年為/御史大夫四嵗泰始)¶
(三年/卒)家兩子夾河為守其治暴酷皆甚於王温舒等矣¶
杜周初徵為廷史有一馬且不全及身久任事至三公¶
列子孫尊官家訾累數巨萬矣¶