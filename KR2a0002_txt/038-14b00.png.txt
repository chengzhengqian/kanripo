弑子比為王十餘日子晳不得立又俱誅四子皆絶無¶
後唯獨棄疾後立為平王竟續楚祀如其神符初子比¶
自晉歸韓宣子問叔向曰子比其濟乎對曰不就宣子¶
曰同惡相求如市賈焉(服䖍曰謂國人共惡靈王/者如市賈之人求利也)何為¶
不就對曰無與同好誰與同惡(服䖍曰言無黨於内/當與誰同其好惡)取¶
國有五難有寵無人一也(杜預曰寵須/賢人而固)有人無主二也¶
(杜預曰雖有賢人/當須内主為應)有主無謀三也(杜預曰謀/策謀也)有謀而無¶
民四也(杜預曰/民衆也)有民而無德五也(杜預曰四者既/備當以德成之)子比¶