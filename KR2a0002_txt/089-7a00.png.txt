怒欲捕赫赫言變事乗傳詣長安布使人追不及赫至¶
上變言布謀反有端可先未發誅也上讀其書語蕭相¶
國相國曰布不宜有此恐仇怨妄誣之請繫赫使人微¶
(一作/徴)驗淮南王淮南王布見赫以罪亡上變固已疑其¶
言國隂事漢使又來頗有所驗遂族赫家發兵反反書¶
聞上廼赦賁赫以為將軍上召諸將問曰布反為之奈¶
何皆曰發兵擊之坑豎子耳何能為乎汝隂侯滕公召¶
故楚令尹問之令尹曰是故當反滕公曰上裂地而王¶