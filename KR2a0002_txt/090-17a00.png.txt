良計召齊王信遂將兵㑹垓下項羽已破高祖襲奪齊¶
王軍(徐廣曰以齊為平/原千乗東萊齊郡)漢五年正月徙齊王信為楚王¶
都下邳信至國召所從食漂母賜千金(張華曰漂母家/在泗口南岸)¶
及下鄉南昌亭長賜百錢曰公小人也為德不卒召辱¶
己之少年令出胯下者以為楚中尉告諸將相曰此壮¶
士也方辱我時我寧不能殺之邪殺之無名故忍而就¶
於此項王亡將鍾離昧家在伊廬(徐廣曰東海朐縣有/伊廬鄉駰案韋昭曰)¶
(今中/廬縣)素與信善項王死後亡歸信漢王怨昧聞其在楚¶