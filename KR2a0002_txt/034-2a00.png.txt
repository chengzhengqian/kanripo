子文公圉立文公元年取蔡女生子佗十年文公卒長子¶
桓公鮑立桓公二十三年魯隠公初立二十六年衞殺其¶
君州吁三十三年魯弑其君隠公三十八年正月甲戌¶
己丑陳桓公鮑卒桓公弟佗其母蔡女故蔡人為佗殺¶
五父及桓公太子免而立佗(譙周曰春秋傳謂佗/即五父世家與傳違)是為¶
厲公桓公病而亂作國人分散故再赴(徐廣曰班氏云/厲公躍者桓公)¶
(之弟/也)厲公二年生子敬仲完周太史過陳陳厲公使以¶
周易筮之卦得觀之否是為觀國之光利用賔于王此¶