噲商有力焉非獨鞭策又與之脱難作樊酈列傳第三¶
十五漢既初定文理未明蒼為主計整齊度量序律厯¶
作張丞相列傳第三十六結言通使約懐諸侯諸侯咸¶
親歸漢為藩輔作酈生陸賈列傳第三十七欲詳知秦¶
楚之事唯周緤常從高祖平定諸侯作𫝊靳蒯成列傳¶
第三十八徙彊族都關中和約匈奴明朝廷禮次宗廟¶
儀法作劉敬叔孫通列傳第三十九能摧剛作柔卒為¶
列臣欒公不劫於勢而倍死作季布欒布列傳第四十¶