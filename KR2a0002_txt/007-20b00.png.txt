齊至北海多所殘滅齊人相聚而叛之於是田榮弟田¶
横收齊亡卒得數萬人反城陽項王因留連戰未能下¶
春漢王部(徐廣曰/一作劫)五諸侯兵(徐廣曰塞翟魏殷河南駰/案應劭曰雍翟塞殷韓也)¶
(韋昭曰塞翟殷韓/魏雍時已敗也)凡五十六萬人東伐楚項王聞之即¶
令諸將擊齊而自以精兵三萬人南從魯出胡陵四月¶
漢皆已入彭城收其寶貨美人日置酒髙會項王乃西¶
從蕭晨擊漢軍而東至彭城日中大破漢軍(張晏曰一/日之中也)¶
(或曰旦擊之/至日中大破)漢軍皆走相隨入穀泗水(瓚曰二水皆/在沛郡彭城)殺¶