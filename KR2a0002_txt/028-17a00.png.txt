(視其金/多少也)而列侯坐酎金失侯者百餘人(如淳曰漢儀注/王子為侯侯歲)¶
(以戸口酎黄金于漢廟皇帝臨受獻金以助祭大祀曰/飲酎飲酎受金金少不如斤兩色惡王削縣侯免國)¶
乃拜式為御史大夫(徐廣曰元/鼎六年)式既在位見郡國多不¶
便縣官作鹽鐵鐵器苦惡(瓉曰謂作鐵器/民患苦其不好)賈貴或彊令¶
民賣買之而舩有算商者少物貴乃因孔僅言舩算事¶
上由是不悦卜式漢連兵三歲誅𦍑滅南越番禺以西¶
至蜀南者置初郡十七(徐廣曰南越為九郡駰案晉灼/曰元鼎六年定越地以為南海)¶
(蒼梧鬱林合浦交趾九真日南珠崖儋耳郡定西南夷/以為武都牂牁越嶲沈犁汶山郡及地理志西南夷𫝊)¶