壯觀王者之丕業不可貶也願陛下全之而後因雜薦¶
紳先生之畧術使獲燿日月之末光絶炎以展采錯事¶
(徐廣曰錯音厝駰案漢書音義曰采官也使諸儒記功/著業得覩日月末光殊絶之用而以展其官職設厝其)¶
(事業/者也)猶兼正列其義挍飭厥文作春秋一藝(徐廣曰挍/一作祓祓)¶
(猶拂也音廢也駰案漢書音義曰春秋者正天時列人/事諸儒既得展事業因兼正天時列人事叙述大義為)¶
(一/經)將襲舊六為七(韋昭曰今漢時増/一仍舊六為七也)攄之無窮(徐廣曰/攄一作)¶
(臚臚/叙也)俾萬世得激清流揚㣲波蜚英聲騰茂實前聖之¶
所以永保鴻名而常為稱首者用此宜命掌故悉奏其¶