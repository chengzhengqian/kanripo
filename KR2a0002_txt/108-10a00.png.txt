罷使劉敬結和親之約是後韓王信為匈奴将及趙利¶
王黄等數倍約侵盜代雲中居無㡬何陳豨反又與韓¶
信合謀擊代漢使樊噲往撃之復拔代鴈門雲中郡縣¶
不出塞是時匈奴以漢将衆往降故冒頓常往來侵盜¶
代地於是漢患之髙帝乃使劉敬奉宗室女公主為單¶
于閼氏嵗奉匈奴絮繒酒米食物各有數約為昆弟以¶
和親冒頓乃少止後燕王盧綰反率其黨數千人降匈¶
奴往來苦上谷以東髙祖崩孝惠吕太后時漢初定故¶