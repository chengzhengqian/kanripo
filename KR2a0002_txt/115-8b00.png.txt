就隊纚乎淫淫班乎裔裔(郭璞曰皆/羣行貎也)於是楚王乃登陽¶
雲之臺(徐廣曰宋玉云楚王游於陽雲/之臺駰案郭璞曰在雲夢之中)泊乎無為澹乎¶
自持勺藥之和具而後御之(郭璞曰勺/藥五味也)不若大王終日¶
馳騁而不下輿脟割輪淬自以為娯(徐廣曰淬千内反/駰案郭璞曰脟膊)¶
(淬染也脟/音臠也)臣竊觀之齊殆不如於是王黙然無以應僕¶
也烏有先生曰是何言之過也足下不逺千里來况齊¶
國(郭璞曰言/有恵況也)王悉發境内之士而備車騎之衆以出田¶
乃欲戮力致獲以娯左右也何名為夸哉問楚地之有¶