十有二月日至為期聖人徹焉身乃無災明王用之人¶
莫敢欺故云福之至也人自生之禍之至也人自成之¶
禍與福同刑與徳雙聖人察之以知吉凶桀紂之時與¶
天爭功擁遏鬼神使不得通是固已無道矣䛕臣有衆¶
桀有䛕臣名曰趙梁敎為無道勸以貪狼繫湯夏臺殺¶
關龍逢左右恐死偸䛕於傍國危於累卵皆曰無傷稱¶
樂萬嵗或曰未央蔽其耳目與之詐狂湯卒伐桀身死¶
國亡聴其䛕臣身獨受殃春秋著之至今不忘紂有䛕¶