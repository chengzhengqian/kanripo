糧食必在其後願足下假臣竒兵三萬人從間路絶其¶
輜重足下深溝高壘堅營勿與戰彼前不得鬭退不得¶
還吾竒兵絶其後使野無所掠不至十日而兩將之頭¶
可致於戲下願君留意臣之計否必為二子所禽矣成¶
安君儒者也常稱義兵不用詐謀竒計曰吾聞兵法十¶
則圍之倍則戰之今韓信兵號數萬其實不過數千能¶
千里而襲我亦已罷極今如此避而不擊後有大者何¶
以加之則諸侯謂吾怯而輕來伐我不聽廣武君策廣¶