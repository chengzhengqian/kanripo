音禮樂自此可得而述以備王道成六藝孔子晩而喜¶
易序象繫象説卦文言讀易韋編三絶曰假我數年若¶
是我於易則彬彬矣孔子以詩書禮樂教弟子葢三千¶
焉身通六藝者七十有二人如顔濁鄒之徒頗受業者¶
甚衆孔子以四教文行忠信(何晏曰四者有/形質可舉以教)絶四毋意¶
(何晏曰以道為/度故不任意也)毋必(何晏曰用之則行舍/之則藏故無專必)毋固(何晏曰/無可無)¶
(不可故無/固行也)毋我(何晏曰述古而不自作處羣萃而/不自異唯道是從故不有其身)所慎¶
齊戰疾(何晏曰此三者人所/不能慎而夫子慎也)子罕言利與命與仁(何晏/曰罕)¶