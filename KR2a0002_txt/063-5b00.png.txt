而哭之人曰子卒也而將軍自吮其疽何哭為母曰非¶
然也往年吳公吮其父其父戰不旋踵遂死于敵吳公¶
今又吮其子妾不知其死所矣是以哭之文侯以吳起¶
善用兵㢘平盡能得士心乃以為西河守以拒秦韓魏¶
文侯既卒起事其子武侯武侯浮西河而下中流顧而¶
謂吳起曰美哉乎山河之固此魏國之寳也起對曰在¶
徳不在險昔三苗氏左洞庭右彭蠡徳義不修禹滅之¶
夏桀之居左河濟右泰華伊闕在其南羊腸在其北(瓉/曰)¶