右一國本王唐姬之子也¶
廣川恵王越以孝景中二年用皇子為廣川王十二年¶
卒子齊立為王齊有幸臣桑距已而有罪欲誅距距亡¶
王因禽其宗族距怨王乃上書告王齊與同産姦自是¶
之後王齊數上書告言漢公卿及幸臣所忠等　膠東¶
康王寄以孝景中二年用皇子為膠東王二十八年卒¶
淮南王謀反時寄微聞其事私作樓車鏃矢(應劭曰樓/車所以窺)¶
(看敵國營壘/之虚實也)戰守備候淮南之起及吏治淮南之事辭¶