分曹循行郡國(服䖍曰分/曹職案行)舉兼并之徒守相為吏者而¶
御史大夫張湯方隆貴用事減宣杜周等為中丞義縱¶
尹齊王温舒等用慘急刻深為九卿而直指夏蘭之屬¶
始出矣而大農顔異誅(徐廣曰元狩四/年時壬戌歲也)初異為濟南亭¶
長以廉直稍遷至九卿上與張湯既造白虎皮幣問異¶
異曰今王侯朝賀以蒼璧直數千而其皮薦反四十萬¶
本末不相稱天子不説張湯又與異有郤及人有告異¶
以它議事下張湯治異異與客語客語初令下有不便¶