年而王無子即百歲後將更立兄弟則楚更立君後亦¶
各貴其故所親君又安得長有寵乎非徒然也君貴用¶
事久多失禮於王兄弟兄弟誠立禍且及身何以保相¶
印江東之封乎今妾自知有身矣而人莫知妾幸君未¶
久誠以君之重而進妾於楚王王必幸妾妾賴天有子¶
男則是君之子為王也楚國盡可得孰與身臨不測之¶
罪乎春申君大然之乃出李園女弟謹舍而言之楚王¶
楚王召入幸之遂生子男立為太子以李園女弟為王¶