饗其春公孫卿言見神人東萊山若云見天子天子於¶
是幸緱氏城拜卿為中大夫遂至東萊宿留之數日毋¶
所見見大人跡復遣方士求神怪采芝藥以千數是歳¶
旱於是天子既出毋名乃禱萬里沙(應劭曰萬里沙神/祠也在東萊曲城)¶
(孟康曰沙徑/三百餘里)過祠泰山(鄧展曰泰山自東復有小/泰山瓚曰即今之泰山)還至¶
瓠子(服䖍曰瓠子隄名蘇林曰在甄城以南濮/陽以北廣百步深五丈許瓚曰所決河名)自臨塞¶
決河留二日沈祠而去使二卿將卒塞決河河徙二渠¶
復禹之故跡焉是時既滅南越越人勇之(韋昭曰越/地人名也)乃¶