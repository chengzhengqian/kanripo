竒道難以就功臣願得五萬人别循江淮而上收淮南¶
長沙入武關與大王㑹此亦一竒也呉王太子諫曰王¶
以反為名此兵難以藉人藉人亦且反奈何且擅兵而¶
别多佗利害未可知也(蘇林曰禄伯儻將兵降漢/自為已利於呉為生患也)徒自¶
損耳呉王即不許田禄伯呉少將桓將軍説王曰呉多¶
步兵步兵利險漢多車騎車騎利平地願大王所過城¶
邑不下直棄去疾西據雒陽武庫食敖倉粟阻山河之¶
險以令諸侯雖毋入關天下固已定矣即大王徐行畱¶