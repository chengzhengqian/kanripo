皆歸逐其主而自王善地項王所過無不殘滅者天下¶
多怨百姓不親附特刦於威彊耳名雖為霸實失天下¶
心故曰其彊易弱今大王誠能反其道任天下武勇何¶
所不誅以天下城邑封功臣何所不服以義兵從思東¶
歸之士何所不散且三秦王為秦將將秦子弟數歲矣¶
所殺亡不可勝計又欺其衆降諸侯至新安項王誅坑¶
秦降卒二十餘萬唯獨邯欣翳得脫秦父兄怨此三人¶
痛入骨髓今楚彊以威王此三人秦民莫愛也大王之¶