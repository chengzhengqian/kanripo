蜀十月取之遂定蜀貶蜀王更號為侯而使陳莊相蜀¶
蜀既屬秦秦以益强富厚輕諸侯秦惠王十年使公子¶
華(徐廣曰/一作莗)與張儀圍蒲陽降之儀因言秦復與魏而使¶
公子繇質于魏儀因説魏王曰秦王之遇魏甚厚魏不¶
可以無禮魏因入上郡少梁謝秦惠王惠王乃以張儀¶
為相更名少梁曰夏陽(徐廣曰夏陽/在梁山龍門)儀相秦四歲立惠王¶
為王居一歲為秦將取陕築上郡塞其後二年使與齊¶
楚之相㑹齧桑東還而免相相魏以為秦欲令魏先事¶