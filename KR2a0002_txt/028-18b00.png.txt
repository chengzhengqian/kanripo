萬匹錢金以巨萬計皆取足大農𢎞羊又請令吏得入¶
粟補官及罪人贖罪令民能入粟甘泉各有差以復終¶
身不告緡他郡國各輸急處而諸農各致粟山東漕益¶
歲六百萬石一歲之中太倉甘泉倉滿邊餘穀諸物均¶
輸帛五百萬匹民不益賦而天下用饒于是𢎞羊賜爵¶
左庶長黄金再百斤焉是歲小旱上令官求雨卜式言¶
曰縣官當食租衣税而已今𢎞羊令吏坐市列肆販物¶
求利亨𢎞羊天乃雨¶