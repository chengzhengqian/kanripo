曹(宋忠曰濟/陽定陶縣)叔振鐸卒子太伯脾立太伯卒子仲君平¶
立仲君平卒子宫伯侯立宫伯侯卒子孝伯雲立孝伯¶
雲卒子夷伯喜立夷伯二十三年周厲王奔于彘三十¶
年卒弟幽伯强立幽伯九年弟蘓殺幽伯代立是為戴¶
伯戴伯元年周宣王已立三歲三十年戴伯卒子惠伯¶
兕立(孫檢曰兕音徐子反曹惠伯或/名雉或名弟或復名弟兕也)惠伯二十五年周¶
幽王為犬戎所殺因東徙益卑諸侯畔之秦始列為諸¶
侯三十六年惠伯卒子石甫立其弟武殺之代立是為¶