庶幾與焉其以二千户封地士將軍大為樂通侯賜列¶
侯甲第僮千人乘輿斥車馬帷帳器物以充其家又以¶
衛長公主妻之齎金萬斤更命其邑曰當利公主天子¶
親如五利之第使者存問供給相屬於道自大主(徐廣/曰武)¶
(帝/姑)將相以下皆置酒其家獻遺之於是天子又刻玉印¶
曰天道將軍使使衣羽衣夜立白茅上五利將軍亦衣¶
羽衣夜立白茅上受印以示不臣也而佩天道者且為¶
天子道天神也於是五利常夜祠其家欲以下神神未¶