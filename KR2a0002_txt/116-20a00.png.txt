之美欲勿誅廷尉湯曰被首為王畫反計被罪無赦遂¶
誅被國除為九江郡(徐廣曰又為六安/國以陳縣為都)¶
衡山王賜王后乗舒生子三人長男爽為太子次男孝¶
次女無采又姬徐來生子男女四人美人厥姬生子二¶
人衡山王淮南王兄弟相責望禮節間不相能衡山王¶
聞淮南王作為畔逆反具亦心結賔客以應之恐為所¶
并元光六年衡山王入朝其謁者衛慶有方術欲上書¶
事天子王怒故劾慶死罪彊榜服之衡山内史以為非¶