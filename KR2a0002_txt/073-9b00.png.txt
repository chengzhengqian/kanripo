而燒劵書何馮驩曰然不多具牛酒即不能畢會無以¶
知其有餘不足有餘者為要期不足者雖守而責之十¶
年息愈多急即以逃亡自捐之若急終無以償上則為¶
君好利不愛士民下則有離上抵負之名非所以厲士¶
民彰君聲也焚無用虛債之劵捐不可得之虛計令辥¶
民親君而彰君之善聲也君有何疑焉孟嘗君乃拊手¶
而謝之齊王惑于秦楚之毁以為孟嘗君名高其主而¶
擅齊國之權遂廢孟嘗君諸客見孟嘗君廢皆去馮驩¶