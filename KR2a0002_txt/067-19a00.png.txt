有清濟濁河惡足以為固民力罷敝雖有長城鉅防惡¶
足以為塞且異日濟西不師所以備趙也河北不師所¶
以備燕也今濟西河北盡已役矣封内敝矣夫驕君必¶
好利而亡國之臣必貪于財王誠能無羞寵子母弟以¶
為質寳珠玉帛以事左右彼將有徳燕而輕亡宋則齊¶
可亡已燕王曰吾終以子受命于天矣燕乃使一子質¶
于齊而蘇厲因燕質子而求見齊王齊王怨蘇秦欲囚¶
蘇厲燕質子為謝已遂委質為齊臣燕相子之與蘇代¶