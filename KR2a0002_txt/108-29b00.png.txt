太史公曰孔氏著春秋隠桓之間則章至定哀之際則¶
微為其切當世之文而罔襃忌諱之辭也世俗之言匈¶
奴者患其徼一時權(徐廣曰/徼音校)而務讇納其説以便偏指¶
不參彼已(詩云彼/已之子)将率席中國廣大氣奮人主因以決¶
䇿是以建功不深堯雖賢興事業不成得禹而九州寧且¶
欲興聖統唯在擇任将相哉唯在擇任将相哉¶
　¶
　史記集解卷一百十¶