皇后親早卒葬觀津於是薄太后乃詔有司追尊竇后¶
父為安成侯母曰安成夫人令清河置園邑二百家長¶
丞奉守比靈文園法竇皇后兄竇長君弟曰竇廣國字¶
少君少君年四五歳時家貧為人所略賣其家不知其¶
處傳十餘家至宜陽為其主入山作炭寒卧岸下百餘¶
人岸崩盡厭殺卧者少君獨得脱不死自卜數日當為¶
侯徙其家之長安聞竇皇后新立家在觀津姓竇氏廣¶
國去時雖小識其縣名及姓又常與其姊採桑墮用為¶