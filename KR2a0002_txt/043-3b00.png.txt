固有利不利時昭侯嘗利矣不作髙門徃年秦拔宜陽¶
今年旱昭侯不以此時䘏民之急而顧益奢此謂時絀¶
舉嬴(徐廣曰時襄/耗而作奢侈)二十六年髙門成昭侯卒果不出此¶
門子宣惠王立宣惠王五年張儀相秦八年魏敗我將韓¶
舉十一年君號為王與趙會區䑕十四年秦伐敗我鄢¶
(徐廣曰潁川鄢/陵縣音於乾反)十六年秦敗我脩魚虜得韓將䱸申差¶
於濁澤(徐廣曰一云鯁申/差長杜有濁澤)韓氏急公仲謂韓王曰與國¶
非可恃也今秦之欲伐楚乆矣王不如因張儀為和於¶