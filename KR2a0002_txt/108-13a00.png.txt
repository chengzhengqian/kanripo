漢繒絮食物中行説曰匈奴人衆不能當漢之一郡然¶
所以彊者以衣食異無仰於漢也今單于變俗好漢物¶
漢物不過什二則匈奴盡歸於漢矣(韋昭曰言漢物什/中之一入匈奴匈)¶
(奴則動心/歸漢矣)其得漢繒絮以馳草棘中衣袴皆裂敝以示¶
不如旃裘之完善也得漢食物皆去之以示不如湩酪¶
(湩乳汁也/音都奉反)之便美也於是説敎單于左右疏記以計課¶
其人衆畜物漢遺單于書牘以尺一寸辭曰皇帝敬問¶
匈奴大單于無恙所遺物及言語云云中行說令單于¶