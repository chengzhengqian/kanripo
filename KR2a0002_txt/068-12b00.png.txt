賁之士跿跔(上徒下俱跳躍也又/云偏舉一足曰跿跔)科頭(謂不著兠/鍪入敵)貫頤¶
奮㦸者至不可勝計(言執㦸奮怒/而入陳也)秦馬之良戎兵之衆¶
探前趹後蹄間三尋騰者不可勝數山東之士被甲䝉¶
胄以會戰秦人捐甲徒裼以趨敵左挈人頭右挟生盧¶
夫秦卒與山東之卒猶孟賁之與怯夫以重力相壓猶¶
烏獲之與嬰兒夫戰孟賁烏獲之士以攻不服之弱國¶
無異垂千鈞之重于鳥卵之上必無幸矣夫羣臣諸侯¶
不料地之寡而聴從人之甘言好辭比周以相飾也皆¶