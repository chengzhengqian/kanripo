將徇下縣(李竒曰徇略也如淳曰徇/音撫徇之徇徇其人民)廣陵人召平於是¶
為陳王徇廣陵未能下聞陳王敗走秦兵又且至乃渡¶
江矯陳王命拜梁為楚王上柱國(徐廣曰二世之二年/正月也駰案應劭曰)¶
(上柱國上卿官/若今相國也)曰江東已定急引兵西擊秦項梁乃以¶
八千人渡江而西聞陳嬰已下東陽(晉灼曰東陽縣本/屬臨淮郡漢明帝)¶
(分屬下邳後/復分屬廣陵)使使欲與連和俱西陳嬰者故東陽令史¶
(晉灼曰漢儀注曰令吏/曰令史丞吏曰丞史)居縣中素信謹稱為長者東陽¶
少年殺其令相聚數千人欲置長無適用乃請陳嬰嬰¶