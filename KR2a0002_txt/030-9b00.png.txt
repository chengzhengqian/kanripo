矦伐蔡蔡潰(賈逵曰民逃/其上曰潰也)遂伐楚楚成王興師問曰何¶
故渉吾地管仲對曰昔召康公命我先君太公曰五侯¶
九伯若實征之以夾輔周室(左傳曰周公太公股/肱周室夾輔成王也)賜我¶
先君履(杜預曰所/踐履之界)東至海西至河南至穆陵北至無棣¶
楚貢包茅不入王祭不具(賈逵曰包茅菁茅包匭之也/以供祭祀杜預曰尚書包匭)¶
(菁茅茅之/為異未審)是以來責昭王南征不復是以來問(服䖍曰/周昭王)¶
(南廵狩渉漢未濟舩解而溺昭王王室諱之不/以赴諸侯不知其故故桓公以為辭責問楚也)楚王曰¶
貢之不入有之寡人罪也敢不共乎昭王之出不復君¶