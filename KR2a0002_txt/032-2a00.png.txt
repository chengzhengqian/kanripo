召公乃說召公之治西方甚得兆民和召公巡行鄉邑¶
有棠樹決獄政事其下自侯伯至庶人各得其所無失¶
職者召公卒而民人思召公之政懷棠樹不敢伐歌詠¶
之作甘棠之詩自召公已下九世至惠侯燕惠侯當周¶
厲王奔彘共和之時惠侯卒子釐侯立是歳周宣王初¶
即位釐侯二十一年鄭桓公初封於鄭三十六年釐侯¶
卒子頃侯立頃侯二十年周幽王滛亂為犬戎所弑秦¶
始列為諸侯二十四年頃侯卒子哀侯立哀侯二年卒¶