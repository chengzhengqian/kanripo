通經術者莫能知詔東方朔視之朔曰臣知之願賜美¶
酒粱飯大飱臣臣乃言詔曰可已飱又曰某所有公田¶
魚池蒲葦數頃陛下以賜臣臣朔乃言詔曰可於是朔¶
乃肯言曰所謂騶牙者也逺方當來歸義而騶牙先見¶
其齒前後若一齊等無牙故謂之騶牙其後一嵗所匈¶
奴混邪王果將十萬衆來降漢乃復賜東方生錢財甚¶
多至老朔且死時諫曰詩云營營青蠅止于蕃愷悌君¶
子無信讒言讒言罔極交亂四國願陛下逺巧佞退讒¶