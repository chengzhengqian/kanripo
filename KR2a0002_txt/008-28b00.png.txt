(狡獪為/無賴)不能治産業不如仲力今某之業所就孰與仲¶
多殿上羣臣皆呼萬歳大笑為樂　十年十月淮南王¶
黥布梁王彭越燕王盧綰荆王劉賈楚王劉交齊王劉¶
肥長沙王吳芮皆來朝長樂宫春夏無事七月太上皇¶
崩櫟陽宫楚王梁王皆來送葬(漢書云/葬萬年)赦櫟陽囚更命¶
酈邑曰新豐八月趙相國陳狶(鄧展曰東海/人名豬曰狶)反代地上¶
曰狶嘗為吾使甚有信代地吾所急也故封豨為列侯¶
(徐廣曰狶攻定臧/荼有功封陽夏侯)以相國守代今乃與王黃等劫掠代¶