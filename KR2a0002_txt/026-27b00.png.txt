(常居也斗口/三星曰太一)命曰靈旗為兵禱則太史奉以指所伐國¶
而五利將軍使不敢入海之太山祠上使人隨驗實毋¶
所見五利妄言見其師其方盡多不讐上乃誅五利其¶
冬公孫卿侯神河南言見仙人跡緱氏城上有物如雉¶
往來城上天子親幸緱氏城視跡問卿得毋效文成五¶
利乎卿曰仙者非有求人主人主者求之其道非少寛¶
假神不來言神事事如迂誕積以歲乃可致也於是郡¶
國各除道繕治宫觀名山神祠所以望幸也其春既滅¶