豨將趙利守東垣髙祖攻之不下月餘卒罵髙祖髙祖¶
怒城降令出罵者斬之不罵者原之於是乃分趙山北¶
立子恒以為代王都晉陽(如淳曰文紀言都中都又文/帝過太原復晉陽中都二歳)¶
(似遷都於/中都也)春淮陰侯韓信謀反關中夷三族夏梁王彭¶
越謀反廢遷蜀復欲反遂夷三族立子恢為梁王子友¶
為淮陽王秋七月淮南王黥布反東并荆王劉賈地北¶
渡淮楚王交走入薛髙祖自徃擊之立子長為淮南王¶
十二年十月髙祖已擊布軍會甀(徐廣曰在蘄縣西駰/案漢書音義曰會音)¶