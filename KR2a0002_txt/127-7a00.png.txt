同俗然西有羌中之利北有戎翟之畜畜牧為天下饒¶
然地亦窮險唯京師要其道故關中之地於天下三分¶
之一而人衆不過什三然量其富什居其六昔咸人都¶
河東(徐廣曰堯/都晉陽也)殷人都河内周人都河南夫三河在天¶
下之中若鼎足王者所更居也建國各數百千歲土地¶
小狹民人衆都國諸侯所聚會故其俗纖儉習事楊平¶
陽陳西賈秦翟北賈種代種代石北也(徐廣曰石邑/縣也在常山)地¶
邊胡數被冦人民矜懻忮(晉灼曰懻音慨忮音堅瓚曰/懻音慨今以土名强直為懻)¶