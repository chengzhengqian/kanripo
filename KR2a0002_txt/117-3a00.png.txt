公儀休者魯博士也以髙第為魯相奉法循理無所變¶
更百官自正使食禄者不得與下民争利受大者不得¶
取小客有遺相魚者相不受客曰聞君嗜魚遺君魚何¶
故不受也相曰以嗜魚故不受也今為相能自給魚今¶
受魚而免誰復給我魚者吾故不受也食茹而美拔其¶
園葵而棄之見其家織好布而疾出其家婦燔其機云¶
欲令農士工女安所讐其貨乎¶
石奢者楚昭王相也堅直廉正無所阿避行縣道有殺¶