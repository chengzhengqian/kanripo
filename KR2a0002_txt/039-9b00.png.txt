分國而有之不然將加誅于子范蠡曰君行令臣行意¶
乃裝其輕寶珠玉自與其私徒屬乘舟浮海以行終不¶
反於是句踐表會稽山以為范蠡奉邑范蠡浮海出齊¶
變姓名自謂䲭夷子皮耕于海畔苦身戮力父子治産¶
居無幾何致産數千萬齊人聞其賢以為相范蠡喟然¶
嘆曰居家則致千金居官則至卿相此布衣之極也久¶
受尊名不祥乃歸相印盡散其財以分與知友鄉黨而¶
懷其重寶間行以去止于陶(徐廣曰今之/濟隂定陶)以為此天下¶