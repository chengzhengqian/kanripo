者乃使人言天王狩於河陽壬申遂率諸侯朝王於踐¶
土孔子讀史記至文公曰諸侯無召王王狩河陽者春¶
秋諱之也丁丑諸侯圍許曹伯臣或說晉侯曰齊桓公¶
合諸侯而國異姓今君為會而滅同姓曹叔振鐸之後¶
晉唐叔之後合諸侯而滅兄弟非禮晉侯說復曹伯於¶
是晉始作三行(服䖍曰辟天子六/軍故謂之三行)荀林父將中行先縠¶
將右行先蔑將左行(杜預曰三行無/佐疑大夫帥也)七年晉文公秦穆¶
公共圍鄭以其無禮於文公亡過時及城濮時鄭助楚¶