&KR2238;使山澤之民得至焉實陂池而勿禁虚宫觀而勿仭¶
發倉廩以賑貧窮補不足恤鰥寡存孤獨出徳號省刑¶
罰改制度易服色更正朔與天下為始於是厯吉日以¶
齋戒襲朝衣乗法駕建華旗鳴玉鸞游乎六藝之囿鶩¶
乎仁義之途覽觀春秋之林(郭璞曰春秋所以/觀成敗明善惡者)射狸首¶
兼騶虞(禮射義曰天子以騶虞為節諸侯以貍首/為節騶虞者樂官備也狸首者樂㑹時也)弋𤣥¶
鶴建干戚載雲䍐掩羣雅(漢書音義曰/大雅小雅也)悲伐檀樂樂胥¶
修容乎禮園翺翔于書圃述易道放怪獸登明堂坐清¶