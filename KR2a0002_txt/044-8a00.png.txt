侯聞之莫敢致兵於齊二十餘年騶忌子以鼔琴見威¶
王威王説而舍之右室須臾王鼔琴騶忌子推户入曰¶
善哉鼓琴王勃然不説去琴按劍曰夫子見容未察何¶
以知其善也騶忌子曰夫大弦濁以春温者君也小弦¶
㢘折以清者相也(琴操曰大弦者君也寛和而/温小弦者臣也清㢘而不亂)攫之深¶
(徐廣曰以爪持/也攫音已足反)醳之愉者(徐廣曰/一作舒)政令也鈞諧以鳴大¶
小相益囘邪而不相害者四時也吾是以知其善也王¶
曰善語音騶忌子曰何獨語音夫治國家而弭人民皆¶