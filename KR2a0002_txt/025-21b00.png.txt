占而澤摶密其見動人及有占兵必起合鬭其直王朔¶
所侯決於日旁日旁雲氣人主象皆如其形以占故北¶
夷之氣如羣畜穹閭南夷之氣類舟船幡旗大水處敗¶
軍場破國之虚下有積錢(徐廣曰古/作泉字)金寶之上皆有氣¶
不可不察海旁蜃氣象樓臺廣野氣成宫闕然雲氣各¶
象其山川人民所積聚故侯息耗者入國邑視封疆田¶
疇之正治(如淳曰蔡邕/云麻田曰疇)城郭室屋門户之潤澤次至車¶
服畜産精華實息者吉虚耗者凶若煙非煙若雲非雲¶