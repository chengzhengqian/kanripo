易王母文侯夫人也與蘇秦私通燕王知之而事之加¶
厚蘇秦恐誅乃説燕王曰臣居燕不能使燕重而在齊¶
則燕必重燕王曰惟先生之所為于是蘇秦詳為得罪¶
於燕而亡走齊齊宣王以為客卿(徐廣曰燕易/王之十年時)齊宣王¶
卒湣王即位説湣王厚葬以明孝髙宫室大苑囿以明¶
得意欲破敝齊而為燕燕易王卒(徐廣曰易王/十二年卒)燕噲立¶
為王其後齊大夫多與蘇秦爭寵者而使人刺蘇秦不¶
死殊而走(風俗通義稱漢令蠻夷戎狄有罪當殊殊者死/也與誅同指而此云不死硃而走者蘇秦時)¶