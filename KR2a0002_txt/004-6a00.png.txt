云(馬融曰王屋王所居屋流行也魄然安定意也鄭𤣥/曰書説云烏有孝名武王卒父大業故烏瑞臻赤者)¶
(周之正/色也)是時諸侯不期而會盟津者八百諸侯諸侯皆¶
曰紂可伐矣武王曰女未知天命未可也乃還師歸居¶
二年聞紂昬亂暴虐滋甚殺王子比干囚箕子太師疵¶
少師強抱其樂器而犇周於是武王徧告諸侯曰殷有¶
重罪不可以不畢伐(徐廣曰/一作滅)乃遵文王遂率戎車三百¶
乘虎賁三千人(孔安國曰虎賁勇士稱/也若虎賁言其猛也)甲士四萬五千¶
人以東伐紂十一年十二月戊午師畢渡盟津諸侯咸¶