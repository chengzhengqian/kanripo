至元朔元年郢人昆弟復上書具言定國隂事以此發¶
覺詔下公卿皆議曰定國禽獸行亂人倫逆天當誅上¶
許之定國自殺國除為郡¶
太史公曰荆王王也由漢初定天下未集故劉賈雖屬¶
踈然以策為王塡江淮之間劉澤之王權激吕氏然劉¶
澤卒南面稱孤者三世事發相重豈不為偉乎(晉灼曰/澤以金)¶
(與田生以事張卿張卿言之吕后而劉澤/得王故曰亊發相重或曰事起於相重也)¶
　史記集解卷五十一¶