軻而以手共摶之是時侍醫夏無且以其所奉藥囊提¶
荆軻也秦王方環柱走卒惶急不知所為左右乃曰王¶
負劒負劒遂拔以擊荆軻斷其左股荆軻廢乃引其匕¶
首以擿秦王不中中銅柱秦王復擊軻被八創軻自知¶
事不就倚柱而笑箕踞以罵曰事所以不成者以欲生¶
劫之必得約契以報太子也(漢鹽鐵論曰荆軻懷數年/之謀而事不就者尺八匕)¶
(首不足恃也秦王操於不意/列斷賁育者介七尺之利也)於是左右旣前殺軻秦王¶
不怡者良久已而論功賞羣臣及當坐者各有差而賜¶