即位復以賢良徵固諸䛕儒多疾毁固曰固老罷歸之¶
時固已九十餘矣固之徵也嶭人公孫𢎞亦徵(徐廣曰/辥縣在)¶
(菑/川)側目而視固固曰公孫子務正學以言無曲學以阿¶
世自是之後齊言詩皆本轅固生也諸齊人以詩顯貴¶
皆固之弟子也¶
韓生者(漢書曰/名嬰)燕人也孝文帝時為博士景帝時為常¶
山王太傅(徐廣曰憲/王舜也)韓生推詩之意而為内外傳數萬¶
言其語頗與齊魯間殊然其歸一也淮南賁生受之自¶