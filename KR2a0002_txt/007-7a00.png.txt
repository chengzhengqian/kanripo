北此所謂河北之軍也楚兵已破於定陶懷王恐從盱¶
台之彭城并項羽吕臣軍自將之以吕臣為司徒以其¶
父呂青為令尹(應劭曰天子曰師尹諸侯曰令尹時去/六國尚近故置令尹瓚曰諸侯之卿唯)¶
(楚稱令尹時立楚之後/故置官司皆如楚舊)以沛公為碭郡長(蘇林曰長/如郡守也)封¶
為武安侯將碭郡兵初宋義所遇齊使者髙陵君顯在¶
楚軍見楚王曰宋義論武信君之軍必敗居數日軍果¶
敗兵未戰而先見敗徵此可謂知兵矣王召宋義與計¶
事而大説之因置以為上將軍項羽為魯公為次將范¶