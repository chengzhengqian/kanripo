天下無治尚書者獨聞濟南伏生故秦博士治尚書年¶
九十餘老不可徴乃詔太常使人往受之太常遣錯受¶
尚書伏生所還因上便冝事以書稱説詔以為太子舍¶
人門大夫家令(服䖍曰太子稱家瓚曰茂/陵書太子家令秩八百石)以其辯得幸¶
太子太子家號曰智囊數上書孝文時言削諸侯事及¶
法令可更定者書數十上孝文不聽然奇其材遷為中¶
大夫當是時太子善錯計䇿袁盎諸大功臣多不好錯¶
景帝即位以錯為内史錯常數請間言事輒聽寵幸傾¶