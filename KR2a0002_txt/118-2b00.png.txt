亦以數直諌不得久居位當是時太后弟武安侯蚡為¶
丞相中二千石來拜謁蚡不為禮然黯見蚡未嘗拜常¶
損之天子方招文學儒者上曰吾欲云云(張晏曰所言/欲施仁義也)¶
黯對曰陛下内多欲而外施仁義奈何欲效唐虞之治¶
乎上黙然怒變色而罷朝公卿皆為黯懼上退謂左右¶
曰甚矣汲黯之戅也羣臣或數黯黯曰天子置公卿輔¶
弼之臣寜令從䛕承意陷主於不義乎且已在其位縱¶
愛身奈辱朝廷何黯多病病且滿三月上常賜告者數¶