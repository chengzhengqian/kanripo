(後以為/常耳)為朕湯沐邑復其民世世無有所與沛父兄諸¶
母故人日樂飲極驩道舊故為笑樂十餘日髙祖欲去¶
沛父兄固請留髙祖髙祖曰吾人衆多父兄不能給乃去沛¶
中空縣皆之邑西獻(如淳曰/獻牛酒)髙祖復留止張(張晏曰/張帷張)飲¶
三日沛父兄皆頓首曰沛幸得復豐未復唯陛下哀憐¶
之髙祖曰豐吾所生長極不忘耳吾特為其以雍齒故¶
反我為魏沛父兄固請乃并復豐比沛於是拜沛侯劉¶
濞(服䖍曰/濞音帔)為吳王漢將别擊布軍洮水南北(徐廣曰洮/音道在江)¶