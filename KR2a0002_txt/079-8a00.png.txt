上者勝後至者敗趙奢許諾即發萬人趨之秦兵後至¶
爭山不得上趙奢縱兵擊之大破秦軍秦軍解而走遂¶
解閼與之圍而歸趙惠文王賜奢號為馬服君以許厯¶
為國尉趙奢於是與㢘頗藺相如同位後四年趙惠文¶
王卒子孝成王立七年秦與趙兵相距長平時趙奢已¶
死(張華曰趙奢冢在邯鄲/界西山上謂之馬服山)而藺相如病篤趙使㢘頗將¶
攻秦秦數敗趙軍趙軍固壁不戰秦數挑戰㢘頗不肯¶
趙王信秦之間言曰秦之所惡獨畏馬服君趙奢之子¶