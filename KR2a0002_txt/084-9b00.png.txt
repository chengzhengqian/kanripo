日與狗屠及髙漸離飲於燕市酒酣以往高漸離擊筑¶
荆軻和而歌於市中相樂也已而相泣旁若無人者荆¶
軻雖游於酒人乎(徐廣曰飲/酒之人)然其為人沈深好書其所¶
游諸侯盡與其賢豪長者相結其之燕燕之處士田光¶
先生亦善待之知其非庸人也居頃之會燕太子丹質¶
秦亡歸燕燕太子丹者故嘗質於趙而秦王政生於趙¶
其少時與丹驩及政立為秦王而丹質於秦秦王之遇¶
燕太子丹不善故丹怨而亡歸歸而求為報秦王者國¶