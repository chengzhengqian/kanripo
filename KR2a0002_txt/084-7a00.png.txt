者徒以親在今不幸而母以天年終仲子所欲報讎者¶
為誰請得從事焉嚴仲子具告曰臣之仇韓相俠累俠¶
累又韓君之季父也宗族盛多居處兵衛甚設臣欲使¶
人刺之衆終莫能就今足下幸而不棄請益其車騎壯¶
士可為足下輔翼者聶政曰韓之與衛相去中間不甚¶
逺今殺人之相相又國君之親此其勢不可以多人多¶
人不能無生得失生得失則語泄語泄是韓舉國而與¶
仲子為讎(徐廣曰/一作難)豈不殆哉遂謝車騎人徒聶政乃辭¶