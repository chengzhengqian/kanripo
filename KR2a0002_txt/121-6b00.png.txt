侯因言曰臣居匈奴中聞烏孫王號昆莫昆莫之父匈¶
奴西邊小國也匈奴攻殺其父而昆莫生棄於野烏嗛¶
肉蜚其上(徐廣曰讀嗛與銜同酷吏傳義縱/不治道上忿銜之史記亦作嗛字)狼往乳之¶
單于怪以為神而收長之及壯使將兵數有功單于復¶
以其父之民予昆莫令長守於西城昆莫收養其民攻¶
旁小邑控弦數萬習攻戰單于死昆莫乃率其衆逺徙¶
中立不肯朝㑹匈奴匈奴遣竒兵擊不勝以為神而逺¶
之因羈屬之不大攻今單于新困于漢而故渾邪地空¶