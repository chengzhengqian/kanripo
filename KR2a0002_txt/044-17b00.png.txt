楚救趙親則退兵不親遂攻之趙無食請粟於齊齊不¶
聽周子曰不如聽之以退秦兵不聽則秦兵不却是秦¶
之計中而齊楚之計過也且趙之於齊楚扞蔽也猶齒¶
之有唇也唇亡則齒寒今日亡趙明日患及齊楚且救¶
趙之務宜若奉漏甕沃焦釡也夫救趙髙義也却秦兵¶
顯名也義救亡國威却彊秦之兵不務為此而務愛粟¶
為國計者過矣齊王弗聽秦破趙於長平四十餘萬遂¶
圍邯鄲十六年秦滅周君王后卒二十三年秦置東郡¶