騎出西門遁令御史大夫周苛魏豹樅公守滎陽諸將¶
卒不能從者盡在城中周苛樅公相謂曰反國之王難¶
與守城因殺魏豹(徐廣曰案月表三年七月王出滎陽/八月殺魏豹而又云四年三月周苛)¶
(死四月魏豹死二者不同項羽/殺紀信周苛樅公皆是三年中)漢王之出滎陽入闗收¶
兵欲復東袁生説漢王曰漢與楚相距滎陽數歳常困¶
願君王出武關項羽必引兵南走王深壁令滎陽成臯¶
間且得休使韓信等輯河北趙地連燕齊君王乃復走¶
滎陽未晚也如此則楚所備者多力分漢得休復與之¶