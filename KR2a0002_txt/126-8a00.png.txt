正晝無見風雨晦㝠雲蓋其上五采青黄雷雨竝起風¶
將而行入於端門見於東箱身如流水潤澤有光望見¶
元王延頸而前三步而止縮頸而卻復其故處元王見¶
而怪之問衛平曰龜見寡人延頸而前以何望也縮頸¶
而復是何當也衛平對曰龜在患中而終肯囚王有徳¶
義使人活之今延頸而前以當謝也縮頸而卻欲望亟¶
去也元王曰善哉神至如此乎不可久留趣駕送龜勿¶
令失期衛平對曰龜者是天下之寶也先得此龜者為¶