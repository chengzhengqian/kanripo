曰臣今見麋鹿遊姑蘓之臺也今臣亦見宫中生荆棘¶
露霑衣也王怒繫伍被父母囚之三月復召曰將軍許¶
寡人乎被曰不直來為大王畫耳臣聞聰者聴於無聲¶
明者見於未形故聖人萬舉萬全昔文王一動而功顯¶
於千世列為三代此所謂因天心以動作者也故海内¶
不期而隨此千嵗之可見者夫百年之秦近世之吳楚¶
亦足以喻國家之存亡矣臣不敢避子胥之誅願大王¶
毋為吳王之聴昔秦絶聖人之道殺術士燔詩書棄禮¶