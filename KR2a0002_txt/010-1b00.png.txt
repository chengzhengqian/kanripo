以危劉氏大臣共誅之謀召立代王事在吕后語中丞¶
相陳平太尉周勃等使人迎代王代王問左右郎中令¶
張武等張武等議曰漢大臣皆故髙帝時大將習兵多¶
謀詐此其屬意非止此也特畏髙帝吕太后威耳今已¶
誅諸吕新啑血京師(公羊傳曰京大師衆也天子/之居必以衆大之辭言也)此以¶
迎大王為名實不可信願大王稱疾毋徃以觀其變中¶
尉宋昌進曰羣臣之議皆非也夫秦失其政諸侯豪傑¶
竝起人人自以為得之者以萬數然卒踐天子之位者¶