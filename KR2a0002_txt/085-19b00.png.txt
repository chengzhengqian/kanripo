實賢之而君疑之何也且朕少失先人無所識知不習治¶
民而君又老恐與天下絶矣朕非屬趙君當誰任哉且¶
趙君為人精㢘彊力下知人情上能適朕君其勿疑李¶
斯曰不然夫高故賤人也無識於理貪欲無厭求利不¶
止列勢次主求欲無窮臣故曰殆二世已前信趙高恐¶
李斯殺之乃私告趙高高曰丞相所患者獨高高已死¶
丞相即欲為田常所為於是二世曰其以李斯屬郎中¶
令趙高案治李斯李斯拘執束縛居囹圄中仰天而歎¶