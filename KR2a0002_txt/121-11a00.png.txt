為浩侯(徐廣曰捕得車師王/元封四年封浩侯)於是酒泉列亭鄣至玉門¶
矣(韋昭曰玉門/關在龍勒界)烏孫以千匹馬聘漢女漢遣宗室女江¶
都翁主(漢書曰江/都王建女)往妻烏孫烏孫王昆莫以為右夫人¶
匈奴亦遣女妻昆莫昆莫以為左夫人昆莫曰我老乃¶
令其孫岑娶妻翁主烏孫多馬其富人至有四五千匹¶
馬初漢使至安息安息王令將二萬騎迎於東界東界¶
去王都數千里行比至過數十城人民相屬甚多漢使¶
還而後發使隨漢使來觀漢廣大以大鳥卵及黎軒善¶