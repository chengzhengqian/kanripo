山(張晏曰胥山在太湖邉去/江不逺百里故云江上)吳王既誅伍子胥遂伐齊¶
齊鮑氏殺其君悼公而立陽生吳王欲討其賊不勝而¶
去其後二年吳王召魯衞之君㑹之橐皋其明年因北¶
大㑹諸侯于黄池以令周室越王句踐襲殺吳太子破¶
吳兵吳王聞之乃歸使使厚幣與越平後九年越王句¶
踐遂滅吳殺王夫差而誅太宰嚭以不忠于其君而外¶
受重賂與已比周也伍子胥初所與俱亡故楚太子建¶
之子勝者在于吳吳王夫差之時楚惠王欲召勝歸楚¶