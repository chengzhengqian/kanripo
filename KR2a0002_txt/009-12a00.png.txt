屬太尉請梁王歸相國印與大臣盟而之國齊兵必罷¶
大臣得安足下髙枕而王千里此萬世之利也吕禄信¶
然其計欲歸將印以兵屬太尉使人報吕産及諸吕老¶
人或以為便或曰不便計猶豫未有所決吕禄信酈寄¶
時與出游獵過其姑吕&KR0912;&KR0912;大怒曰若為將而棄軍吕¶
氏今無處矣廼悉出珠玉寶器散堂下曰毋為他人守¶
也左丞相食其免八月庚申旦平陽侯窋行御史大夫¶
事見相國産計事郎中令賈夀使從齊來因數産曰王¶