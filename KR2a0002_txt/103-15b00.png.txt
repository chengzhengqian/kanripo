王病召臣意診脈曰蹶上為重頭痛身熱使人煩懣臣意¶
即以寒水拊其頭刺足陽明脈左右各三所病旋已病¶
得之沐髪未乾而卧診如前所以蹶頭熱至肩齊王黃¶
姬兄黃長卿家有酒召客召臣意諸客坐未上食臣意¶
望見王后弟宋建告曰君有病徃四五日君要脅痛不¶
可俛仰又不得小溲不急治病即入濡腎及其未舍五¶
藏急治之病方今客腎濡此所謂腎痺也宋建曰然建¶
故有要瘠痛徃四五日天雨黃氏諸倩(徐廣曰倩者女/婿也駰案方言)¶