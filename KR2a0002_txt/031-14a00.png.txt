(賈逵曰卜齮魯大夫/也宮中之門謂之闈)季友聞之自陳與湣公弟申如邾¶
請魯求内之魯人欲誅慶父慶父恐奔莒於是季友奉¶
子申入立之是為釐公釐公亦莊公少子哀姜恐奔邾¶
季友以賂如莒求慶父慶父歸使人殺慶父慶父請奔¶
弗聽乃使大夫奚斯行哭而往慶父聞奚斯音乃自殺¶
齊桓公聞哀姜與慶父亂以危魯乃召之邾而殺之以¶
其屍歸戮之魯魯釐公請而葬之季友母陳女故亡在¶
陳陳故佐送季友及子申季友之將生也父魯桓公使¶