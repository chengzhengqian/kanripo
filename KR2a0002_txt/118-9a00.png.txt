歳以官卒鄭莊汲黯始列為九卿廉内行修絜此兩人¶
中廢家貧賓客益落及居郡卒後家無餘貲財莊兄弟子¶
孫以莊故至二千石六七人焉¶
太史公曰夫以汲鄭之賢有埶則賔客十倍無埶則否¶
况衆人乎下邽翟公有言(徐廣曰/邽作邳)始翟公為廷尉賔客¶
闐門及廢門外可設雀羅翟公復為廷尉賓客欲往翟¶
公乃大署其門曰一死一生乃知交情一貧一富乃知¶
交態一貴一賤交情乃見汲鄭亦云悲夫¶