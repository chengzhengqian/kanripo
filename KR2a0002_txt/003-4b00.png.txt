播農殖百穀三公咸有功于民故后有立(徐廣曰/一作土)昔蚩¶
尤與其大夫作亂百姓帝乃弗予(音/與)有狀先王言不可¶
不勉曰不道毋之(徐廣曰/一作政)在國女毋我怨以令諸侯伊¶
尹作咸有一徳(王肅曰言君/臣皆有一徳)咎單作明居(馬融曰咎單/湯司空也明)¶
(居民之/法也)湯乃改正朔易服色上白朝㑹以晝湯崩(皇覽/曰湯)¶
(冢在濟隂亳縣北東郭去縣三里冢四方方各十步髙/七尺上平處平地漢哀帝建平元年大司空御史長卿)¶
(案行水災因行湯冢劉向曰殷湯無葬處皇甫謐曰即/位十七年而踐天子位為天子十三年年百歲而崩)¶
太子太丁未立而卒於是廼立太丁之弟外丙是為帝¶