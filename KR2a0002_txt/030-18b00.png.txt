景公母魯叔孫宣伯女也景公立以崔杼為右相慶封¶
為左相二相恐亂起乃與國人盟曰不與崔慶者死晏¶
子仰天曰嬰所不獲唯忠於君利社稷者是從不肯盟¶
慶封欲殺晏子崔杼曰忠臣也舍之齊太史書曰崔杼¶
弑莊公崔杼殺之其弟復書崔杼復殺之少弟復書崔¶
杼乃舍之景公元年初崔杼生子成及彊其母死取東¶
郭女生明東郭女使其前夫子無咎與其弟偃相崔氏¶
成有罪二相急治之立明為太子成請老於崔杼崔杼¶