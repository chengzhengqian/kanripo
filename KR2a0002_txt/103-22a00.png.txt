知若學我方也問臣意師慶何見於意而愛意欲悉教¶
意方對曰臣意不聞師慶為方善也意所以知慶者意¶
少時好諸方事臣意試其方皆多騐精良臣意聞菑川¶
唐里公孫光善為古傳方臣意即徃謁之得見事之受¶
方化陰陽及傳語法(徐廣曰法/一作五)臣意悉受書之臣意欲¶
盡受他精方公孫光曰吾方盡矣不為愛公所吾身已¶
衰無所復事之是吾年少所受妙方也悉與公毋以教¶
人臣意曰得見事侍公前悉得禁方幸甚意死不敢妄¶