口也黃帝采首山銅鑄鼎於荆山下鼎既成有龍垂胡¶
髯下迎黃帝黃帝上騎羣臣後宫從上者七十餘人龍¶
乃上去餘小臣不得上乃悉持龍髯龍髯抜墮墮黃帝¶
之弓百姓仰望黃帝既上天乃抱其弓與胡髯號故後¶
世因名其處曰鼎湖其弓曰烏號於是天子曰嗟乎吾¶
誠得如黃帝吾視去妻子如脫躧耳乃拜卿為郎東使¶
候神於太室上遂郊雍至隴西西登崆峒幸甘泉令祀¶
官寛舒等具太一祠壇祠壇放薄忌太一壇壇三陔(徐/廣)¶