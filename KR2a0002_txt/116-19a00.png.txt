引與淮南王謀反列侯二千石豪傑數千人皆以罪輕¶
重受誅衡山王賜淮南王弟也當坐收有司請逮捕衡¶
山王天子曰諸侯各以其國為本不當相坐與諸侯王¶
列侯㑹肄丞相諸侯議(徐廣曰詣都座/就丞相共議也)趙王彭祖列侯¶
臣讓等四十三人議皆曰淮南王安甚大逆無道謀反¶
明白當伏誅膠西王臣端議曰淮南王安廢法行邪懷¶
詐偽心以亂天下熒惑百姓倍畔宗廟妄作妖言春秋¶
曰臣無將將而誅安罪重於將謀反形已定臣端所見¶