韓魏燕攻齊取靈丘與秦會中陽十五年燕昭王來見¶
趙與韓魏秦共擊齊齊王敗走燕獨深入取臨葘十六¶
年秦復與趙數擊齊齊人患之蘇厲為齊遺趙王書曰¶
臣聞古之賢君其徳行非布於海内也教順非洽於民¶
人也祭祀時享非數常於鬼神也甘露降時雨至年穀豐¶
熟民不疾疫衆人善之然而賢主圖之今足下之賢行¶
功力非數加於秦也怨毒積怒非素深於齊也秦趙與¶
國以彊徵兵於韓秦誠愛趙乎其實憎齊乎物之甚者¶