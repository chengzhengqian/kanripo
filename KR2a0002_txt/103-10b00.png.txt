氣有時間濁(徐廣曰/一作黽)在太陰脈口而希是水氣也腎固¶
主水故以此知之失治一時即轉為寒熱齊王太后病¶
召臣意入診脈曰風癉客脬難於大小溲溺赤臣意飲¶
以火齊湯一飲即前後溲再飲病已溺如故病得之流¶
汗出而滫滫者去衣而汗晞也所以知齊王太后病者¶
臣意診其脈切其太陰之口溼然風氣也脈法曰沈之¶
而大堅浮之而大𦂳者病主在腎腎切之而相反也脈¶
大而躁大者膀胱氣也躁者中有熱而溺赤齊章武里¶