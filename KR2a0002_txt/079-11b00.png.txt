乃具選車得千三百乗選騎得萬三千匹百金之士五¶
萬人(管子曰能破敵/擒將者賞百金)彀者十萬人悉勒習戰大縱畜牧¶
人民滿野匈奴小入佯北不勝以數千人委之單于聞¶
之大率衆來入李牧多為竒陳張左右翼擊之大破殺¶
匈奴十餘萬騎滅檐(都甘/反)襤(路談反徐廣曰一作臨駰/又案如淳曰胡名也在代)¶
(北/)破東胡降林胡單于奔走其後十餘歲匈奴不敢近¶
趙邊城趙悼襄王元年㢘頗旣亡入魏趙使李牧攻燕¶
拔武遂方城居二年龎煖破燕軍殺劇辛後七年秦破¶