尉不得入軍門陳平為丞相不得任事於是勃與平謀¶
卒誅諸吕而立孝文皇帝其語在呂后孝文事中文帝¶
既立以勃為右丞相賜金五千斤食邑萬户居月餘人¶
或説勃曰君既誅諸吕立代王威震天下而君受厚賞¶
處尊位以寵久之即禍及身矣勃懼亦自危乃謝請歸¶
相印上許之歲餘丞相平卒上復以勃為丞相十餘月¶
上曰前日吾詔列侯就國或未能行丞相吾所重其率¶
先之乃免相就國歲餘每河東守尉行縣至絳絳侯勃¶