進諫曰臣聞故趙王遷殺其良臣李牧而用顔聚燕王¶
喜隂用荆朝之謀而倍秦約齊王建殺其故世忠臣而¶
用后勝之議此三君者皆各以變古者失其國而殃及¶
其身今蒙氏秦之大臣謀士也而主欲一旦棄去之臣¶
竊以為不可臣聞輕慮者不可以治國獨智者不可以¶
存君(徐廣曰一/無此字)誅殺忠臣而立無節行之人是内使羣¶
臣不相信而外使鬬士之意離也臣竊以為不可胡亥¶
不聽而遣御史曲宮乗傳之代令䝉毅曰先主欲立太¶