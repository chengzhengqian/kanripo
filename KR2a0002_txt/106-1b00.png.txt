羽力戰安國持重以故呉不能過梁呉楚已破安國張¶
羽名由此顯梁孝王景帝母弟竇太后愛之令得自請¶
置相二千石出入游戲僭於天子天子聞之心弗善也¶
太后知帝不善乃怒梁使者弗見案責王所為韓安國¶
為梁使見大長公主(徐廣曰/景帝姑)而泣曰何梁王為人子之¶
孝為人臣之忠而太后曾弗省也夫前日呉楚齊趙七¶
國反時自關以東皆合從西鄉惟梁最親為艱難梁王¶
念太后帝在中而諸侯擾亂一言泣數行下跪送臣等¶