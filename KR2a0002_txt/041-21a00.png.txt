子成再拜稽首曰臣固聞王之胡服也臣不佞寢疾未¶
能趨走以滋進也王命之臣敢對因竭其愚忠曰臣聞¶
中國者盖聰明徇智之所居也(徐廣曰五帝本/紀云幼而徇齊)萬物財¶
用之所聚也賢聖之所教也仁義之所施也詩書禮樂¶
之所用也異敏技能之所試也逺方之所觀赴也蠻夷¶
之所義行也今王舍此而襲逺方之服變古之教易古¶
之道逆人之心而怫學者離中國故臣願王圖之也使¶
者以報王曰吾固聞叔之疾也我將自徃請之王遂徃¶