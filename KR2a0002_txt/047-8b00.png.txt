武帝初即位數歳無子平陽主求諸良家子女十餘人¶
飾置家武帝祓(徐廣曰三月上巳臨水祓謂之禊吕后/本紀亦云三月祓還過軹道蓋與游字)¶
(相似故或/定之也)霸上還因過平陽主主見所侍美人上弗説¶
既飲謳者進上望見獨説衛子夫是日武帝起更衣子¶
夫待尚衣軒中得幸上還坐驩甚賜平陽主金千斤主¶
因奏子夫奉送入宫子夫上車平陽主拊其背曰行矣¶
強飯勉之即貴無相忘入宫歳餘竟不復幸武帝擇宫¶
人不中用者斥出歸之衛子夫得見涕泣請出上憐之¶