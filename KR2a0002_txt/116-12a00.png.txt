曰待之聖人當起東南間不一年陳勝吴廣發矣髙皇¶
始於豐沛一倡天下不期而響應者不可勝數也此所¶
謂蹈瑕候間因秦之亡而動者也百姓怨之若旱之望¶
雨故起於行陳之中而立為天子功髙三王徳傳無窮¶
今大王見髙皇帝得天下之易也獨不觀近世之吴楚¶
乎夫吳王賜號為劉氏祭酒(應劭曰禮飲酒必祭示/有先也故稱祭酒尊也)復¶
不朝王四郡之衆地方數千里内鑄消銅以為錢東煮¶
海水以為鹽上取江陵木以為船一船之載當中國數¶