陛下以絳侯周勃何如人也上曰長者也又復問東陽¶
侯張相如何如人也上復曰長者釋之曰夫絳侯東陽¶
侯稱為長者此兩人言事曾不能出口豈斆此嗇夫諜¶
諜(晉灼曰/音牒)利口㨗給哉且秦以任刀筆之吏吏爭以亟¶
疾苛察相髙然其敝徒文具耳無惻隱之實以故不聞¶
其過陵遲而至於二世天下土崩今陛下以嗇夫口辯¶
而超遷之臣恐天下隨風靡靡爭為口辯而無其實且¶
下之化上疾於景響舉錯不可不審也文帝曰善乃止¶