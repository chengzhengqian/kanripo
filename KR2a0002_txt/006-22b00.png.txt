動甲兵陰通間使以事合從行為辟方内飾詐謀外來¶
侵邊遂起禍殃義威誅之殄熄(徐廣曰/音息)暴悖亂賊滅亡¶
聖徳廣宻六合之中被澤無疆皇帝并宇兼聽萬事逺¶
近畢清運理羣物考驗事實各載其名貴賤竝通善否¶
陳前靡有隱情飾省宣義(徐廣曰省/一作非)有子而嫁倍死不¶
貞防隔内外禁止淫佚男女絜誠夫為寄豭殺之無罪¶
男并義程妻為逃嫁子不得母咸化㢘清大治濯俗天¶
下承風䝉被休經皆遵度軌安和敦勉莫不順令黔首¶