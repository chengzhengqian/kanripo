教吳用兵乗車令其子為吳行人(服䖍曰行人掌國賔/客之禮籍以待四方)¶
(之使賔大客受/小客之幣辭)吳於是始通於中國吳伐楚十六年楚¶
共王伐呉至衡山(杜預曰吳興/烏程縣南也)二十五年王夀夢卒夀¶
夢有子四人長曰諸樊次曰餘祭次曰餘昩次曰季札¶
季札賢而夀夢欲立之季札讓不可於是乃立長子諸¶
樊攝行事當國王諸樊元年(世本曰諸/樊徙吳也)諸樊已除喪讓¶
位季札季札謝曰曹宣公之卒也諸侯與曹人不義曹¶
君(服䖍曰宣公曹伯盧也以魯成公十三年㑹晉侯伐/秦卒于師曹君公子負芻也負芻在國聞宣公卒殺)¶