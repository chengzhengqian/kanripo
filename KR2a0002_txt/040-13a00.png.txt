為政必以禮不然鄭將敗子産厚遇季子二十三年諸¶
公子争寵相殺又欲殺子產公子或諫曰子産仁人鄭¶
所以存者子産也勿殺乃止二十五年鄭使子産於晉¶
問平公疾平公曰卜而曰實沉臺駘為祟史官莫知敢¶
問對曰高辛氏有二子長曰閼伯季曰實沉居曠林(賈/逵)¶
(曰曠/大也)不相能也曰操干戈以相征伐后帝弗臧(賈逵曰/后帝堯)¶
(也臧/善也)遷閼伯于商邱主辰(賈逵曰商邱在漳南杜預曰/商邱宋地服䖍曰辰大火主)¶
(祀/也)商人是因故辰為商星(服䖍曰商人契之先殷之始/祖相土封閼伯之故地因其)¶