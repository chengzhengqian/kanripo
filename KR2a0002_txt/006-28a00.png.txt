(東南二/十里)兵數十萬二世大驚與羣臣謀曰奈何少府章¶
邯曰(漢書百官表曰少府秦官應劭曰掌山澤陂池之/税名曰禁錢以給私養自别為藏少者小也故稱)¶
(少/府)盜已至衆彊今發近縣不及矣酈山徒多請赦之授¶
兵以擊之二世乃大赦天下使章邯將擊破周章軍而¶
走遂殺章曹陽(晉灼曰亭名在𢎞農東十/三里魏武帝改曰好陽)二世益遣長¶
史司馬欣董翳佐章邯擊盜殺陳勝城父破項梁定陶¶
滅魏咎臨濟楚地盜名將已死章邯乃北渡河擊趙王¶
歇等於鉅鹿趙髙説二世曰先帝臨制天下乆故羣臣¶