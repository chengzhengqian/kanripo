早卒其子曰熊麗熊麗生熊狂熊狂生熊繹熊繹當周¶
成王之時舉文武勤勞之後嗣而封熊繹於楚蠻封以¶
子男之田姓芈氏居丹陽(徐廣曰在南/郡枝江縣)楚子熊繹與魯¶
公伯禽衛康叔子牟晉侯燮齊太公子吕伋俱事成王¶
熊繹生熊艾熊艾生熊䵣熊䵣生熊勝熊勝以弟熊楊¶
為後熊楊生熊渠熊渠生子三人當周夷王之時王室¶
微諸侯或不朝相伐熊渠甚得江漢間民和乃興兵伐¶
庸揚粤(杜預曰庸/今上庸縣)至于鄂熊渠曰我蠻夷也不與中國¶