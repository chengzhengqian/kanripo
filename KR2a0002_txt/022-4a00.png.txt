故生變(鄭𤣥曰樂之器彈其宫則衆宫應/然而不足樂是以變之使雜也)變成方謂之¶
音(鄭𤣥曰方/猶文章)比音而樂之及干戚羽旄謂之樂也(鄭𤣥/曰干)¶
(楯也戚斧也武舞所執也羽翟/羽也旄旄牛尾文舞所執也)樂者音之所由生也其¶
本在人心感於物也是故其哀心感者其聲噍以殺(鄭/𤣥)¶
(曰噍/踧也)其樂心感者其聲嘽以緩(鄭𤣥曰嘽/寛綽之貎)其喜心感者¶
其聲發以㪚(鄭𤣥曰/發揚也)其怒心感者其聲麤以厲其敬心¶
感者其聲直以亷其愛心感者其聲和以柔六者非性¶
也感於物而后動(鄭𤣥曰言人聲/在所見非有常)是故先王慎所以感¶