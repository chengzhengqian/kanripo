於秦此臣之所大願也臣又何患哉伍子胥槖載而出¶
昭關夜行晝伏至於陵水無以餬其口膝行蒲伏稽首¶
肉袒鼓腹吹箎(徐廣曰/一作簫)乞食於呉市卒興呉國闔閭為¶
伯使臣得盡謀如伍子胥加之以幽囚終身不復見是¶
臣之說行也臣又何憂箕子接輿漆身為厲被髮為狂¶
無益於主假使臣得同行於箕子可以有補所賢之主¶
是臣之大榮也臣有何恥臣之所恐者獨恐臣死之後¶
天下見臣之盡忠而身死因以是杜口裹足莫肯鄉秦¶