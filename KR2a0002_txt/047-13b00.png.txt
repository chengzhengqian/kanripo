鉤弋夫人夫人脱簪珥叩頭帝曰引持去送掖庭獄夫¶
人還顧帝曰趣行女不得活夫人死雲陽宫時暴風揚¶
塵百姓感傷使者夜持棺徃葬之封識其處其後帝閑¶
居問左右曰人言云何左右對曰人言且立其子何棄¶
其母乎帝曰然是非兒曹愚人所知也徃古國家所以¶
亂也由主少母壯也女主獨居驕蹇淫亂自恣莫能禁¶
也女不聞吕后邪故諸為武帝生子者無男女其母無¶
不譴死豈可謂非賢聖哉昭然逺見為後世計慮固非¶