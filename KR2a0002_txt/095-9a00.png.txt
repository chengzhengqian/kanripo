不分權不分為社稷計在兩君掌握耳臣常欲謂太尉¶
絳侯絳侯與我戲易吾言君何不交驩太尉深相結為¶
陳平畫吕氏數事陳平用其計廼以五百金為絳侯夀¶
厚具樂飲太尉亦報如之此兩人深相結則呂氏謀益¶
衰陳平廼以奴婢百人車馬五十乗錢五百萬遺陸生¶
為飲食費陸生以此游漢廷公卿間名聲藉甚(漢書音/義曰言)¶
(狼藉/甚盛)及誅諸吕立孝文帝陸生頗有力焉孝文帝即位¶
欲使人之南越陳丞相等乃言陸生為太中大夫往使¶