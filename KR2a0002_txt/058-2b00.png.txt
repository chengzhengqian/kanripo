也今臣去病上疏不忘其職因以宣恩乃道天子卑讓¶
自貶以勞天下慮皇子未有號位臣青翟臣湯等宜奉¶
義遵職愚憧而不逮事方今盛夏吉時臣青翟臣湯等¶
昧死請立皇子臣閎(徐廣曰/一作關)臣旦臣胥為諸侯王昧死¶
請所立國名制曰蓋聞周封八百姬姓竝列或子男附¶
庸禮支子不祭云竝建諸侯所以重社稷朕無聞焉且¶
天非為君生民也朕之不徳海内未洽乃以未教成者¶
强君連城即股肱何勸(徐廣曰一作敦一/作朂一作觀也)其更議以列¶