(作雲夢大/澤之池也)¶
子産者鄭之列大夫也鄭昭君之時以所愛徐摯為相¶
國亂上下不親父子不和大宫子期言之君以子産為¶
相為相一年豎子不戲狎班白不提挈僮子不犁畔二¶
年市不豫賈三年門不夜關(徐廣曰/一作閉)道不拾遺四年田器¶
不歸五年士無尺籍喪期不令而治治鄭二十六年而¶
死丁壯號哭老人兒啼曰子産去我死乎民將安歸(皇/覽)¶
(曰子産冢在河南新/鄭城外大冢是也)¶