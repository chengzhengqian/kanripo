髙世此悳於九皇(張晏曰三皇之前有人皇九首/韋昭曰上古人皇者九人也)而頗¶
采儒術以文之羣儒既以不能辯明封禪事又牽拘於¶
詩書古文而不敢騁上為封祠器示羣儒羣儒或曰不¶
與古同徐偃又曰太常諸生行禮不如魯善周霸屬圖¶
封事(服䖍曰屬會也/㑹諸儒圖封事)於是上絀偃霸盡罷諸儒弗用三¶
月遂東幸緱氏禮登中嶽(文頴曰崧髙山也/在潁川陽城縣)太室(韋昭/曰崧)¶
(髙山有太室少室之山/山有石室故以名之)從官在山下聞若有言萬歲云¶
問上上不言問下下不言於是以三百户封太室奉祠¶