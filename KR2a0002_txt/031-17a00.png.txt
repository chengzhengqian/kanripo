冠襄公於衛(左傳曰冠于成公之/廟假鐘磬焉禮也)季武子從相行禮十¶
一年三桓氏分為三軍(韋昭曰周禮天子六軍諸矦大/國三軍魯伯禽之封舊有三軍)¶
(其後削弱二軍而已季武子欲專公室/故益中軍以為三軍三家各征其一)十二年朝晉十¶
六年晉平公即位二十一年朝晉平公二十二年孔丘¶
生二十五年齊崔杼弑其君莊公立其弟景公二十九¶
年吳延陵季子使魯問周樂盡知其意魯人敬焉三十¶
一年六月襄公卒其九月太子卒(左傳曰/毁也)魯人立齊歸¶
之子裯(徐廣曰/一作祒)為君(服䖍曰胡歸姓/之國也齊諡也)是為昭公昭公年¶