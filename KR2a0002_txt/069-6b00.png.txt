曰公奚不以秦為韓求潁川于楚此韓之寄地也公求¶
而得之是令行于楚而以其地徳韓也公求而不得是¶
韓楚之怨不解(音已/買反)而交走秦也秦楚争强而公徐過¶
楚(徐廣曰過/一作適)以收韓此利于秦向夀曰奈何對曰此善¶
事也甘茂欲以魏取齊公孫奭欲以韓取齊今公取宜¶
陽以為功收楚韓以安之而誅齊魏之罪是以公孫奭¶
甘茂無事也甘茂竟言秦昭王以武遂復歸之韓向夀¶
公孫奭争之不能得向夀公孫奭由此怨讒甘茂茂懼¶