繆公聞百里傒賢欲重贖之恐楚人不與乃使人謂楚¶
曰吾媵臣百里傒在焉請以五羖羊皮贖之楚人遂許¶
與之當是時百里傒年已七十餘繆公釋其囚與語國¶
事謝曰臣亡國之臣何足問繆公曰虞君不用子故亡¶
非子罪也固問語三日繆公大說授之國政號曰五羖¶
大夫百里傒讓曰臣不及臣友蹇叔蹇叔賢而世莫知¶
臣嘗游困於齊而乞食䬹人(徐廣曰䬹/一作銍)蹇叔收臣臣因¶
而欲事齊君無知蹇叔止臣臣得脫齊難遂至周周王¶