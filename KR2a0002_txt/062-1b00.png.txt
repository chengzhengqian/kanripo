兵事大說之以為將軍將兵扞燕晉之師穰苴曰臣素卑賤¶
君擢之閭伍之中加之大夫之上士卒未附百姓不信人微權¶
輕願得君之寵臣國之所尊以監軍乃可于是景公許之使¶
莊賈往穰苴既辭與莊賈約曰旦日日中㑹于軍門穰苴¶
先馳至軍立表下漏待賈賈素驕貴以為将已之軍而已為¶
監不甚急親戚左右送之留飲日中而賈不至穰苴則仆表¶
决漏入行軍勒兵申明約束約束既定夕時莊賈乃至穰苴曰¶
何後期為賈謝曰不佞大夫親戚送之故留穰苴曰將受命¶