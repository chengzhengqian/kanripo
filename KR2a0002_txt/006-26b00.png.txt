即羣臣不及謀明主収舉餘民賤者貴之貧者富之逺者近¶
之則上下集而國安矣二世曰善乃行誅大臣及諸公子以¶
罪過連逮少近官三郎無得立者而六公子戮死於杜公子¶
將閭昆弟三人囚於内宫議其罪獨後二世使使令將閭曰¶
公子不臣罪當死吏致法焉將閭曰闕廷之禮吾未嘗敢不¶
從賓贊也廊廟之位吾未嘗敢失節也受命應對吾未嘗¶
敢失辭也何謂不臣願聞罪而死使者曰臣不得與謀奉書¶
從事將閭乃仰天大呼天者三曰天乎吾無罪昆弟三人皆流¶