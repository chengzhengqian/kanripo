下為不仁上為無徳君臣無禮何從有福寡人不忍奈¶
何勿遣衛平對曰不然臣聞盛徳不報重寄不歸天與¶
不受天奪之寶今龜周流天下還服其所上至蒼天下¶
薄泥塗還徧九州未嘗愧辱無所稽留今至泉陽漁者¶
辱而囚之王雖遣之江河必怒務求報仇自以為侵因¶
神與謀淫雨不霽水不可治若為枯旱風而揚埃蝗蟲¶
暴生百姓失時王行仁義其罰必來此無他故其祟在¶
龜後雖悔之豈有及哉王勿遣也元王慨然而嘆曰夫¶