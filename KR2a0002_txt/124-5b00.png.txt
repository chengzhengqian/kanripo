年秦有優旃　優旃者秦倡朱儒也善為笑言然合於¶
大道秦始皇時置酒而天雨陛楯者皆沾寒優旃見而¶
哀之謂之曰汝欲休乎陛楯者皆曰幸甚優旃曰我即¶
呼汝汝疾應曰諾居有頃殿上上夀呼萬嵗優旃臨檻¶
大呼曰陛楯郎郎曰諾優旃曰汝雖長何益幸雨立我¶
雖短也幸休居於是始皇使陛楯者得半相代始皇嘗¶
議欲大苑囿東至函谷闗西至雍陳倉優旃曰善多縱¶
禽獸於其中寇從東方來令麋鹿觸之足矣始皇以故¶