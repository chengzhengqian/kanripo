九年有告嫪毐實非宦者常與太后私亂生子二人皆¶
匿之與太后謀曰王即薨以子為後(説苑曰毐與侍中/左右貴臣博飲酒)¶
(醉爭言而鬭瞋目大叱曰吾乃皇帝假父也窶/人子何敢乃與我亢所與鬭者走行白始皇)於是秦¶
王下吏治具得情實事連相國呂不韋九月夷嫪毐三¶
族殺太后所生兩子而遂遷太后於雍諸嫪毐舍人皆¶
没其家而遷之蜀王欲誅相國為其奉先王功大及賓¶
客辯士為游說者衆王不忍致法秦王十年十月免相¶
國呂不韋及齊人茅焦説秦王秦王乃迎太后於雍歸¶