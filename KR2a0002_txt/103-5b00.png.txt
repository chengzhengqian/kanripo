五日扁鵲復見望見桓侯而退走桓侯使人問其故扁¶
鵲曰疾之居腠理也湯熨之所及也在血脈鍼石之所¶
及也其在腸胃酒醪之所及也其在骨髓雖司命無奈¶
之何今在骨髓臣是以無請也後五日桓侯體病使人¶
召扁鵲扁鵲已逃去桓侯遂死(傅𤣥曰是時齊旡桓侯/駰謂是齊侯田和之子)¶
(桓公/午也)使聖人預知微能使良醫得蚤從事則疾可已身¶
可活也人之所病病疾多而醫之所病病道少(徐廣曰/所病猶)¶
(療病/也)故病有六不治驕恣不論於理一不治也輕身重¶