無離上之心則不軌之臣無以飾其智而暴亂之姧止¶
矣二世不行此術而重之以無道壞宗廟與民(徐廣曰/一無此)¶
(上五/字)更始作阿房宫繁刑嚴誅吏治刻深賞罰不當賦¶
斂無度天下多事吏弗能紀百姓困窮而主弗收恤然¶
後奸偽竝起而上下相遁蒙罪者衆刑戮相望於道而¶
天下苦之自君卿以下至于衆庶人懷自危之心親處¶
窮苦之實咸不安其位故易動也是以陳涉不用湯武¶
之賢不藉公侯之尊奮臂於大澤而天下響應者其民¶