國富厚賂戰士士赴矢石如渇得飲遂報彊吳觀兵中¶
國稱號五霸范蠡既雪會稽之恥乃喟然而嘆曰計然¶
之策七越用其五而得意既已施於國吾欲用之家乃¶
乘扁舟(漢書音義/曰特舟也)浮於江湖變名易姓適齊為䲭夷子¶
皮之陶為朱公朱公以為陶天下之中諸侯四通貨物¶
所交易也乃治產積居與時逐(漢書音義曰/逐時而居貨)而不責於¶
人故善治生者能擇人而任時十九年之中三致千金¶
再分散與貧交疏昆弟此所謂富好行其德者也後年¶