葉未生乃令人上石立之太山巔上遂東巡海上行禮¶
祠八神齊人之上疏言神怪奇方者以萬數然無驗者¶
乃益發船令言海中神山者數千人求蓬萊神人公孫¶
卿持節常先行候名山至東萊言夜見大人長數丈就¶
之則不見其跡甚大類禽獸云羣臣有言見一老父牽¶
狗言吾欲見巨公已忽不見上即見大跡未信及羣臣¶
有言老父則大以為仙人也宿留海上予方士𫝊車及¶
閒使求仙人以千數四月還至奉高上念諸儒及方¶