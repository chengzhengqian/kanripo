曰請因孺子行令裝治行行有日甘羅謂文信侯曰借¶
臣車五乗請為張唐先報趙文信侯乃入言之于始皇¶
曰昔甘茂之孫甘羅年少耳然名家之子孫諸侯皆聞¶
之今者張唐欲稱疾不肯行甘羅説而行之今願先報¶
趙請許遣之始皇召見使甘羅于趙趙襄王郊迎甘羅¶
甘羅説趙王曰王聞燕太子丹入質秦歟曰聞之曰聞¶
張唐相燕歟曰聞之燕太子丹入秦者燕不欺秦也張¶
唐相燕者秦不欺燕也燕秦不相欺者伐趙危矣燕秦¶