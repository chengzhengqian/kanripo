二勞軍士秦三將軍相謂曰將襲鄭鄭今已覺之往無¶
及已滅滑滑晉之邊邑也當是時晉文公喪尚未葬太¶
子襄公怒曰秦侮我孤因喪破我滑遂墨衰絰發兵遮¶
秦兵於殽擊之大破秦軍無一人得脫者虜秦三將以¶
歸文公夫人秦女也(服䖍曰/繆公女)為秦三囚將請曰繆公之¶
怨此三人入於骨髓願令此三人歸令我君得自快烹¶
之晉君許之歸秦三將三將至繆公素服郊迎嚮三人¶
哭曰孤以不用百里傒蹇叔言以辱三子三子何罪乎¶