天下帝嚳命曰祝融(虞翻曰祝大融明/也韋昭曰祝始也)共工氏作亂帝¶
嚳使重黎誅之而不盡帝乃以庚寅日誅重黎而以其¶
弟吳回為重黎後復居火正為祝融吳回生陸終陸終¶
生子六人坼剖而產焉(于寳曰先儒學士多疑此事譙/允南通才逹學精核數理者也)¶
(作古史考以為作者妄記廢而不論余亦尤其生之異/也然案六子之世子孫有國升降六代數千年間迭至)¶
(霸王天將興之必有尤物乎若夫前志所傳修已背坼/而生禹簡狄胸剖而生契厯代久逺莫足相證近魏黃)¶
(初五年汝南屈雍妻王氏生男兒從右胳下水腹上出/而平和自若數月創合母子無恙斯盖近事之信也以)¶
(今況古固知注記者之不妄也天地云為隂陽變化安/可守之一端槩以常理乎詩云不坼不副無災無害原)¶