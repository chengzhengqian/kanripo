夏庚子日施兮服集予舍(徐廣曰施/一作斜)止于坐隅貎甚閒¶
暇異物來集兮私怪其故發書占之兮策言其度曰野¶
鳥入處兮主人將去請問于服兮予去何之吉乎告我¶
凶言其菑淹數之度兮語予其期(徐廣曰/數速也)服乃歎息舉¶
首奮翼口不能言請對以臆萬物變化兮固無休息斡¶
流而遷兮或推而還形氣轉續兮變化而嬗(服䖍曰嬗/音如蟬反)¶
(變蜕也或曰/蟬蔓相連也)沕穆無窮兮胡可勝言禍兮福所倚福兮¶
禍所伏憂喜聚門兮吉凶同域彼呉彊大兮夫差㠯敗¶