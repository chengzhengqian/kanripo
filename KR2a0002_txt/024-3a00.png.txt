(人君每月告享於/廟有祭謂之朝享)故疇人子弟分㪚(如淳曰家業世世/相傳為疇律年二)¶
(十三𫝊之疇官/各從其父學)或在諸夏或在夷狄是以其禨祥廢而¶
不統(如淳曰吕氏春秋荆人鬼而越人禨今之巫/祝禱祀滛祀之比也晉灼曰禨音珠璣之璣)周襄¶
王二十六年閏三月而春秋非之先王之正時也履端¶
於始(韋昭曰謂正厯必先稱端始/也若十一月朔旦冬至也)舉正於中(韋昭曰氣/在望中則)¶
(時日昬明/皆正也)歸邪(音/餘)於終(韋昭曰餘餘分也終閏月也中/氣在晦則後月閏在望是其正)¶
(中/也)履端於始序則不愆舉正於中民則不惑歸邪(音/餘)於¶
終事則不悖其後戰國竝爭在於彊國禽敵救急解紛¶