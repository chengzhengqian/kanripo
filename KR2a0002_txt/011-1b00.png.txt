級五月除田半租為孝文立太宗廟令羣臣無朝賀匈奴¶
入代與約和親　二年春封故相國蕭何孫係為武陵¶
侯(徐廣曰漢書亦作係鄒誕生本作傒音奚又案漢/書功臣表及蕭何傳皆云孫嘉疑其人有二名)男¶
子二十而得傅四月壬午孝文太后崩廣川長沙王皆¶
之國丞相申屠嘉卒八月㠯御史大夫開封侯陶青為¶
丞相彗星出東北秋衡山雨雹大者五寸深者二尺熒¶
惑逆行守北辰月出北辰間歳星逆行天廷中置南陵¶
及内史祋祤為縣(徐廣曰地理志云文帝七年置駰案/地理志百官表南陵縣文帝置也分)¶