閭式智者之門乎曰未能也其不可三也發巨橋之粟散¶
鹿臺之錢以賜貧窮今陛下能散府庫以賜貧窮乎曰¶
未能也其不可四矣殷亊已畢偃革為軒(如淳曰革者/革車也軒者)¶
(赤黻乘軒也偃武/備而治禮樂也)倒置干戈覆以虎皮以示天下不復¶
用兵今陛下能偃武行文不復用兵乎曰未能也其不¶
可五矣休馬華山之陽示以無所為今陛下能休馬無¶
所用乎曰未能也其不可六也放牛桃林之隂以示不¶
復輸積今陛下能放牛不復輸積乎曰未能也其不可¶