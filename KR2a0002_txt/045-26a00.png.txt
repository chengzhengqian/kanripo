(也/)行中清廢中權(馬融曰清純潔也遭世亂/自廢棄以免患合於權也)我則異於¶
是無可無不可(馬融曰亦不必進亦/不必退唯義所在)子曰弗乎弗乎君¶
子疾沒世而名不稱焉吾道不行矣吾何以自見於後¶
世哉乃因史記作春秋上至隱公下訖哀公十四年十¶
二公據魯親周故殷運之三代約其文辭而指博故吳¶
楚之君自稱王而春秋貶之曰子踐土之會實召周天¶
子而春秋諱之曰天王狩於河陽推此類以繩當世貶¶
損之義後有王者舉而開之春秋之義行則天下亂臣¶