萬殺屈匄遂取丹陽(徐廣曰/在枝江)漢中之地楚又復益發兵¶
而襲秦至藍田大戰楚大敗於是楚割兩城以與秦平¶
秦要楚欲得黔中地欲以武闗外易之楚王曰不願易¶
地願得張儀而獻黔中地秦王欲遣之口弗忍言張儀¶
乃請行惠王曰彼楚王怒子之負以商於之地是且甘¶
心于子張儀曰秦强楚弱臣善靳尚尚得事楚夫人鄭¶
袖袖所言皆從且臣奉王之節使楚楚何敢加誅假令¶
誅臣而為秦得黔中之地臣之上願遂使楚楚懐王至¶