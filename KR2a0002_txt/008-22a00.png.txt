臣而弑其主殺已降為政不平主約不信天下所不容¶
大逆無道罪十也吾以義兵從諸侯誅殘賊使刑餘罪¶
人擊殺項羽何苦乃與公挑戰項羽大怒伏弩射中漢¶
王漢王傷胸乃捫足曰虜中吾指漢王病創臥張良彊¶
請漢王起行勞軍以安士卒毋令楚乘勝於漢漢王出¶
行軍病甚因馳入成皋病愈西入闗至櫟陽存問父老¶
置酒梟故塞王欣頭櫟陽市留四日復如軍軍廣武關¶
中兵益出當此時彭越將兵居梁地徃來苦楚兵絶其¶