軍將卒二萬渡河救鉅鹿戰少利陳餘復請兵項羽乃¶
悉引兵渡河皆沉船破釡甑燒廬舍持三日糧以示士¶
卒必死無一還心於是至則圍王離與秦軍遇九戰絶¶
其甬道大破之殺蘇角(文頴曰/秦將也)虜王離涉間不降楚自¶
燒殺當是時楚兵冠諸侯諸侯軍救鉅鹿下者十餘壁¶
莫敢縱兵及楚擊秦諸將皆從壁上觀楚戰士無不一¶
以當十楚兵呼聲動天諸侯軍無不人人惴恐(漢書音/義曰惴)¶
(音章/瑞反)於是已破秦軍項羽召見諸侯將諸侯將入轅門¶