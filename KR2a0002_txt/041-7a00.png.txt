諡為文子文子生景叔景叔之時齊景公使晏嬰於晉¶
(徐廣曰平公/之十九年)晏嬰與晉叔向語嬰曰齊之政後卒歸田¶
氏叔向亦曰晉國之政將歸六卿六卿侈矣而吾君不¶
能恤也趙景叔卒生趙鞅是為簡子趙簡子在位晉頃¶
公之九年簡子將合諸侯戍於周其明年入周敬王於¶
周辟弟子朝之故也晉頃公之十二年六卿以法誅公¶
族祁氏羊舌氏分其邑為十縣六卿各令其族為之大¶
夫晉公室由此益弱後十三年魯賊臣陽虎來奔趙簡¶