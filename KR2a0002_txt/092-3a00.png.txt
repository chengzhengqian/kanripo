田市更王膠東治即墨齊將田都從共救趙因入闗故¶
立都為齊王治臨淄故齊王建孫田安項羽方渡河救¶
趙田安下濟北數城引兵降項羽項羽立田安為濟北¶
王治博陽田榮以負項梁不肯出兵助楚趙攻秦故不¶
得王趙將陳餘亦失職不得王二人俱怨項王項王旣¶
歸諸侯各就國田榮使人將兵助陳餘令反趙地而榮¶
亦發兵以距擊田都田都亡走楚田榮留齊王市無令¶
之膠東市之左右曰項王彊㬥而王當之膠東不就國¶