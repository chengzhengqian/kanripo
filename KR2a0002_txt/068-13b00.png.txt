秦以攻楚秦王必喜夫攻楚以利其地轉禍而説秦計無¶
便于此者韓王聴儀計張儀歸報秦惠王封儀五邑號¶
曰武信君使張儀東説齊湣王曰天下强國無過齊者¶
大臣父兄殷衆富樂然而為大王計者皆為一時之説¶
不顧百世之利從人説大王者必曰齊西有彊趙南有¶
韓與梁齊負海之國也地廣民衆兵彊士勇雖有百秦¶
將無奈齊何大王賢其説而不計其實夫從人朋黨比¶
周莫不以從為可臣聞之齊與魯三戰而魯三勝國以¶