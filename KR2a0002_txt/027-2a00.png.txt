代自是之後滎陽下引河東南為鴻溝以通宋鄭陳蔡¶
曹衛與濟汝淮泗會於楚西方則通渠漢水雲夢之野¶
東方則通鴻溝江淮之間於吳則通渠三江五湖(韋昭/曰五)¶
(湖湖名耳實一湖今/太湖是也在吳西南)於齊則通菑濟之間於蜀蜀守冰¶
(漢書曰/冰姓李)鑿離碓(晉灼曰/古堆字)辟沬水之害穿二江成都之中¶
此渠皆可舟行有餘則用溉浸百姓饗其利至於所過¶
往往引其水益用溉田疇之渠以萬億計然莫足數也¶
西門豹引漳水溉鄴以富魏之河内而韓聞秦之好興¶