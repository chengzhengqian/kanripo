田文子事齊莊公晉之大夫欒逞作亂於晉來奔齊齊¶
莊公厚客之晏嬰與田文子諫莊公弗聽文子卒生桓¶
子無宇田桓子無宇有力事齊莊甚有寵無宇卒生武子開¶
與釐子乞田釐子乞事齊景公為大夫其収賦税於民以小斗¶
受之其粟予民以大斗行隂徳於民而景公弗禁由此¶
田氏得齊衆心宗族益彊民思田氏晏子數諫景公景¶
公弗聽已而使於晉與叔向私語曰齊國之政其卒歸¶
於田氏矣晏嬰卒後范中行氏反晉晉攻之急范中行¶