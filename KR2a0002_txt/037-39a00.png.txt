獻子受之乃謂晉君曰季氏無罪不果入魯君十二年¶
晉之宗家祁傒孫叔嚮子相惡於君六卿欲弱公室乃¶
遂以法盡滅其族而分其邑為十縣各令其子為大夫¶
晉益弱六卿皆大十四年頃公卒子定公午立定公十¶
一年魯陽虎奔晉趙鞅簡子舍之十二年孔子相魯十¶
五年趙鞅使邯鄲大夫午不信欲殺午午與中行寅范¶
吉射親攻趙鞅鞅走保晉陽定公圍晉陽荀櫟韓不信¶
魏侈與范中行為仇乃移兵伐范中行范中行反晉君¶