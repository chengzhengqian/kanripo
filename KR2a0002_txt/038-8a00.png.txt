而為之備使民知神姦(杜預曰圖鬼神百物/之形使民逆備之也)桀有亂德¶
鼎遷於殷載祀六百(賈逵曰載辭也祀年也商曰/祀王肅曰載祀者猶言年也)殷紂¶
暴虐鼎遷於周德之休明雖小必重(杜預曰/不可遷)其姦回昬亂¶
雖大必輕(杜預曰/言可移)昔成王定鼎于郟鄏(杜預曰郟鄏今/河南也河南縣)¶
(西有郟鄏陌武王卜/遷之成王定之)世三十卜年七百天所命也周德¶
雖衰天命未改鼎之輕重未可問也楚王乃歸九年相¶
若敖氏(左傳曰/子越)人或讒之王恐誅反攻王王擊滅若敖¶
氏之族十三年滅舒(杜預曰廬江六/縣東有舒城也)十六年伐陳殺夏¶