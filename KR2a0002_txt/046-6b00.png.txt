武平君畔章邯已破伍徐擊陳柱國房君死章邯又進¶
兵擊陳西張賀軍陳王出監戰軍破張賀死臘月(張晏/曰秦)¶
(之臘月夏之九月/瓚曰建丑之月也)陳王之汝隂還至下城父其御莊賈¶
殺以降秦陳勝葬碭諡曰隱王陳王故涓人將軍吕臣¶
(應劭曰涓人知謁者將軍姓吕名臣也晉灼曰/吕氏春秋荆柱國莊伯令謁者駕令涓人取冦)為蒼頭¶
軍起新陽(徐廣曰在/汝南也)攻陳下之殺莊賈復以陳為楚初¶
陳王至陳令銍人宋留將兵定南陽入武闗留已徇南¶
陽聞陳王死南陽復為秦宋留不能入武闗乃東至新¶