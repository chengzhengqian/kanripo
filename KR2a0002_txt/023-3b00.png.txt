太史公曰文帝時㑹天下新去湯火人民樂業因其欲¶
然能不擾亂故百姓遂安自年六七十翁亦未嘗至市¶
井游敖嬉戲如小兒狀孔子所稱有德君子者邪　書¶
曰七正二十八舍律厯天所以通五行八正之氣天所¶
以成孰萬物也舍者日月所舍舍者舒氣也不周風居¶
西北主殺生東壁居不周風東主辟生氣而東之至於¶
營室營室者主營胎(徐廣曰/一作含)陽氣而産之東至於危危¶
垝也言陽氣之危垝故曰危十月也律中應鍾應鍾者¶