氏相與謀慶氏慶舍發甲圍慶封宫四家徒共擊破之¶
慶封還不得入奔魯齊人讓魯封奔呉呉與之朱方聚¶
其族而居之富於在齊其秋齊人徙葬莊公僇崔杼尸¶
於市以說衆九年景公使晏嬰之晉與叔向私語曰齊¶
政卒歸田氏田氏雖無大徳以公權私有徳於民民愛¶
之十二年景公如晉見平公欲與伐燕十八年公復如¶
晉見昭公二十六年獵魯郊因入魯與晏嬰俱問魯禮¶
三十一年魯昭公辟季氏難奔齊齊以千社封之(賈逵/曰二)¶