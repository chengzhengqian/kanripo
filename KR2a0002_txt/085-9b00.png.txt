聖斯曰斯上蔡閭巷布衣也上幸擢為丞相封為通侯¶
子孫皆至尊位重禄者故將以存亡安危屬臣也豈可¶
負哉夫忠臣不避死而庶㡬孝子不勤勞而見危人臣¶
各守其職而已矣君其勿復言將令斯得罪高曰葢聞¶
聖人遷徙無常龍變而從時見末而知本觀指而覩歸¶
物固有之安得常法哉方今天下之權命懸於胡亥高¶
能得志焉且夫從外制中謂之惑從下制上謂之賊故¶
秋霜降者草花落水揺動者萬物作此必然之效也君¶