還秦封之于商(徐廣曰𢎞/農商縣也)十五邑號為商君商君相秦¶
十年宗室貴戚多怨望者趙良見商君商君曰鞅之得¶
見也從孟蘭皋今鞅請得交可乎趙良曰僕弗敢願也¶
孔丘有言曰推賢而戴者進聚不肖而王者退僕不肖¶
故不敢受命僕聞之曰非其位而居之曰貪位非其名¶
而有之曰貪名僕聴君之義則恐僕貪位貪名也故不¶
敢聞命商君曰子不説吾治秦與趙良曰反聴之謂聰¶
内視之謂明自勝之謂彊虞舜有言曰自卑也尚矣君¶