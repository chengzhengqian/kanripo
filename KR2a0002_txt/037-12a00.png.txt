之邑(賈逵曰汾水名/汾陽晉地也)秦繆公乃發兵送夷吾于晉齊桓¶
公聞晉内亂亦率諸候如晉秦兵與夷吾亦至晉齊乃¶
使隰朋會秦俱入夷吾立為晉君是為惠公齊桓公至¶
晉之髙梁而還歸惠公夷吾元年使邳鄭謝秦曰始夷¶
吾以河西地許君今幸得入立大臣曰地者先君之地¶
君亡在外何以得擅許秦者寡人爭之弗能得故謝秦¶
亦不與里克汾陽邑而奪之權四月周襄王使周公忌¶
父(賈逵曰/周卿士)會齊秦大夫共禮晉惠公惠公以重耳在外¶