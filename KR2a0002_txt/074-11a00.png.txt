王召虞卿謀過平原君平原君曰願卿之論從也虞卿¶
入見王王曰魏請為從對曰魏過(光臥/反)王曰寡人固未¶
之許對曰王過王曰魏請從卿曰魏過寡人未之許又¶
曰寡人過然則從終不可乎對曰臣聞小國之與大國¶
從事也有利則大國受其福有敗則小國受其禍今魏¶
以小國請其禍而王以大國辭其福臣故曰王過魏亦¶
過竊以為從便王曰善乃合魏為從虞卿既以魏齊之¶
故不重萬户侯卿相之印與魏齊間行卒去趙困于梁¶