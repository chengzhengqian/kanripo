(儈保邑名甀/音直偽反)布走令别將追之髙祖還歸過沛留置酒¶
沛宫悉召故人父老子弟縱酒發沛中兒得百二十人¶
教之歌酒酣(應劭曰不醒不醉/曰酣一曰酣洽也)髙祖擊筑(韋昭曰筑古/樂有弦擊之)¶
(不/鼓)自為歌詩曰大風起兮雲飛揚威加海内兮歸故鄉¶
安得猛士兮守四方令兒皆和習之髙祖乃起舞慷慨¶
傷懷泣數行下謂沛父兄曰游子悲故鄉吾雖都關中¶
萬歳後吾魂魄猶樂思沛且朕自沛公以誅暴逆遂有¶
天下其以沛(風俗通義曰漢書注沛人語初發聲皆言/其其者楚言也髙祖始登帝位教令言其)¶