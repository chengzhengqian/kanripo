不賔服親巡遠方黎民登兹泰山周覽東極從臣思迹¶
本原事業祗誦功徳治道運行諸産得宜皆有法式大¶
義休明垂於後世順承勿革皇帝躬聖既平天下不懈¶
於治夙興夜寐建設長利專隆教誨訓經宣達逺近畢¶
理咸承聖志貴賤分明男女禮順慎遵職事昭隔内外¶
(徐廣曰隔/一作融)靡不清淨施於後嗣化及無窮遵奉遺詔永¶
承重戒於是乃竝勃海以東過黃腄(地理志東萊/有黄縣腄縣)窮成¶
山登之罘(地理志之罘/山在腄縣)立石頌秦徳焉而去南登琅邪¶