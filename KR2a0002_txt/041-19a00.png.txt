山之境十八年秦武王與孟説舉龍文赤鼎絶臏而死¶
(徐廣曰一作絶/瞑音亡丁反)趙王使代相趙固迎公子稷於燕送歸¶
立為秦王是為昭王十九年春正月大朝信宫召肥義¶
與議天下五日而畢王北畧中山之地至於房子遂之¶
代北至無窮西至河登黃華之上召樓緩謀曰我先王¶
因世之變以長南藩之地屬阻漳滏之險立長城又取¶
藺郭狼敗林人於荏而功未遂今中山在我腹心北有¶
燕東有胡西有林胡樓煩秦韓之邊而無彊兵之救是¶