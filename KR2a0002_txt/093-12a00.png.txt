者從降下碭以至彭城項羽擊大破漢王漢王遁而西¶
嬰從還軍於雍丘王武魏公申徒反(張晏曰秦将/降為公今反)從擊¶
破之攻下黄西收兵軍於滎陽楚騎來衆漢王乃擇軍¶
中可為車騎将者皆推故秦騎士重泉人(徐廣曰重/泉屬馮翊)李¶
必駱甲習騎兵今為校尉可為騎将漢王欲拜之必甲¶
曰臣故秦民恐軍不信臣臣願得大王左右善騎者傅¶
之(如淳曰傅音附/猶言隨從者)灌嬰雖少然數力戰乃拜灌嬰為中¶
大夫令李必駱甲為左右校尉将郎中騎兵擊楚騎於¶