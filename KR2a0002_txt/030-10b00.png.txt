公文武胙彤弓矢大路(賈逵曰大路諸矦朝/服之車謂之金路)命無拜桓¶
公欲許之管仲曰不可乃下拜受賜(韋昭曰下/堂拜賜也)秋復會¶
諸侯於葵邱益有驕色周使宰孔會諸侯頗有叛者(公/羊)¶
(傳曰葵邱之會桓公/震而矜之叛者九國)晉侯病後遇宰孔孔曰齊侯驕矣¶
第無行從之是歲晉獻公卒里克殺奚齊淖子(徐廣曰/史記卓)¶
(多作/淖)秦穆公以夫人入公子夷吾為晉君桓公於是討¶
晉亂至髙梁(服䖍曰晉地也杜預/曰在平陽縣西南)使隰朋立晉君還是¶
時周室微唯齊楚秦晉為彊晉初與會獻公死國内亂¶