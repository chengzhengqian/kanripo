齊王燕飲亢禮如家人吕太后怒且誅齊王齊王懼不¶
得脫乃用其内史勲計獻城陽郡以為魯元公主湯沭¶
邑吕太后喜乃得辭就國悼惠王即位十三年以惠帝¶
六年卒子襄立是為哀王哀王元年孝惠帝崩吕太后¶
稱制天下事皆決於高后二年高后立其兄子酈侯(徐/廣)¶
(曰一/作鄜)吕台為吕王割齊之濟南郡為吕王奉邑哀王三¶
年其弟章入宿衛於漢吕太后封為朱虚侯以吕禄女¶
妻之後四年封章弟興居為東牟侯皆宿衞長安中哀¶