鍾磬自若使秦破趙君安得有此使趙得全君何患無¶
有今君誠能令夫人以下編于士卒之間分功而作家¶
之所有盡散以饗士士方其危苦之時易徳耳于是平¶
原君從之得敢死之士三千人李同遂與三千人赴秦¶
軍秦軍為之却三十里亦會楚魏救至秦兵遂罷邯鄲¶
復存李同戰死封其父為李侯(徐廣曰河内/城臯有李城)虞卿欲以¶
信陵君之存邯鄲為平原君請封公孫龍聞之夜駕見¶
平原君曰龍聞虞卿欲以信陵君之存邯鄲為君請封¶