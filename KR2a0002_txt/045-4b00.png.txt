孔子盛容飾繁登降之禮趨詳之節累世不能殫其學¶
當年不能究其禮若欲用之以移齊俗非所以先細民¶
也後景公敬見孔子不問其禮異日景公止孔子曰奉¶
子以季氏吾不能以季孟之間待之(孔安國曰魯三卿/季氏為正卿最貴)¶
(孟氏為下卿不用事言/待之以二者之間也)齊大夫欲害孔子孔子聞之景¶
曰吾老矣弗能用也孔子遂行反乎魯孔子年四十二¶
魯昭公卒於乾侯定公立定公立五年夏季平子卒桓¶
子嗣立季桓子穿井得土缶中若羊(韋昭曰羊生羊/也故謂之怪也)問¶