者自萇𢎞其後百餘年秦靈公作吳陽上畤祭黃帝(徐/廣)¶
(曰凡去作密畤/二百五十年)作下畤祭炎帝後四十八年周太史儋¶
見秦獻公曰秦始與周合合而離五百嵗當復合合十¶
七年而霸王出焉櫟陽雨金秦獻公自以為得金瑞故¶
作畦畤櫟陽而祀白帝(晉灼曰漢注在隴西西縣人先/祠山下形如種韭畦畦各一土)¶
(封/)其後百二十嵗而秦滅周(徐廣曰去太史儋/言時一百二十年)周之九¶
鼎入於秦或曰宋太丘社亡(爾雅曰古/陵太丘)而鼎沒於泗水¶
彭城下其後百一十五年而秦并天下秦始皇既并天¶