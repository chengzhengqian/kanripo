吾徐死耳居無何而朔婦免身生男屠岸賈聞之索於¶
宫中夫人置兒絝中祝曰趙宗滅乎若號即不滅若無¶
聲及索兒竟無聲已脱程嬰謂公孫杵臼曰今一索不¶
得後必且復索之奈何公孫杵臼曰立孤與死熟難程¶
嬰曰死易立孤難耳公孫杵臼曰趙氏先君遇子厚子¶
彊為其難者吾為其易者請先死乃二人謀取他人嬰¶
兒負之衣以文葆(徐廣曰小/兒被曰葆)匿山中程嬰出謬謂諸將¶
軍曰嬰不肖不能立趙孤誰能與我千金吾告趙氏孤¶