差克齊子胥䲭夷信嚭親越吳國既滅嘉伯之讓作吳¶
世家第一申吕肖矣(徐廣曰肖音/痟痟猶衰微)尚父側微卒歸西伯¶
文武是師功冠羣公繆權於幽(徐廣曰繆錯也猶云纒/結也權智潛謀幽昧不)¶
(顯所謂太/公隂謀)番番黄髪爰饗營丘不背柯盟桓公以昌九¶
合諸侯霸功顯彰田闞爭寵姜姓解亡(徐廣曰闞一云/監解一作遷)¶
嘉父之謀作齊太公世家第二依之違之周公綏之憤¶
發文德天下和之輔翼成王諸侯宗周隠桓之際是獨¶
何哉三桓爭彊魯乃不昌嘉旦金縢作周公世家第三¶