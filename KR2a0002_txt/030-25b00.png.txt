田常曾孫田和始為諸侯遷康公海濵二十六年康公¶
卒吕氏遂絶其祀田氏卒有齊國為齊威王彊於天下¶
太史公曰吾適齊自泰山屬之琅邪北被于海膏壤二¶
千里其民闊逹多匿知其天性也以太公之聖建國本¶
桓公之盛修善政以為諸侯會盟稱伯不亦宜乎洋洋¶
哉固大國之風也¶
　¶
　史記集解卷三十二¶