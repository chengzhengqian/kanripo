南海尉事囂死佗即移檄告横浦陽山湟谿闗曰(徐廣/曰在)¶
(桂陽通/四㑹也)盜兵且至急絶道聚兵自守因稍以法誅秦所¶
置長吏以其黨為假守秦已破滅佗即擊并桂林象郡¶
自立為南越武王(韋昭曰生以武為/號不稽於古也)髙帝已定天下為¶
中國勞苦故釋佗弗誅漢十一年遣陸賈因立佗為南¶
越王與剖符通使和集百越毋為南邉患害與長沙接¶
境髙后時有司請禁南越闗市鐵器佗曰髙帝立我通¶
使物今髙后聴讒臣别異蠻夷隔絶器物此必長沙王¶