囚西伯羑里(地理志曰河内湯陰有羑里/城西伯所拘處韋昭曰音酉)西伯之臣閎¶
夭之徒求美女竒物善馬獻紂紂乃赦西伯西伯出而¶
獻洛西之地以請除炮烙之刑紂乃許之賜弓矢斧鉞¶
使得征伐為西伯而用費中為政費中善䛕好利殷人¶
弗親紂又用惡來惡來善毁讒諸侯以此益疏西伯歸¶
乃隂修徳行善諸侯多畔紂而徃歸西伯滋大紂由是¶
稍失權重王子比干諫弗聽商容賢者百姓愛之紂廢¶
之及西伯伐飢國滅之(徐廣曰飢一/作&KR0008;又作耆)紂之臣祖伊(孔安/國曰)¶