呉外困於楚而内空無骨鯁之臣是無如我何公子光¶
頓首曰光之身子之身也四月丙子光伏甲士於窟室¶
中(徐廣曰/一作空)而具酒請王僚王僚使兵陳自宮至光之家¶
門戸階陛左右皆王僚之親戚也夾立侍皆持長鈹(音/披)¶
酒旣酣公子光詳為足疾入窟室中使專諸置匕首魚¶
炙之腹中(徐廣曰炙/一作炮)而進之旣至王前專諸擘魚因以¶
匕首刺王僚王僚立死左右亦殺專諸王人擾亂公子¶
光出其伏甲以攻王僚之徒盡滅之遂自立為王是為¶