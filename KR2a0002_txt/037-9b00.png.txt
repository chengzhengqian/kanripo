虞以伐虢虞之大夫宫之奇諫虞君曰晉不可假道也¶
是且滅虞虞君曰晉我同姓不宜伐我宫之奇曰太伯¶
虞仲太王之子也太伯亡去是以不嗣虢仲虢叔王季¶
之子也為文王卿士其記勲在王室蔵於盟府(杜預曰/盟府司)¶
(盟之/官也)將虢是滅何愛于虞且虞之親能親於桓莊之族¶
乎桓莊之族何罪盡滅之虞之與虢脣之與齒脣亡則¶
齒寒虞公不聽遂許晉宫之奇以其族去虞其冬晉滅¶
虢虢公醜奔周(皇覽曰虢公冢在河内温縣郭東濟/水南大冢是也其城南有虢公臺)還¶