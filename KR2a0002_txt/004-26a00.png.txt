(子朝冡在南陽西鄂縣今/西鄂晁氏自謂子晁後也)諸侯城周十六年子朝之徒¶
復作亂敬王犇于晉十七年晉定公遂入敬王于周三¶
十九年齊田常殺其君簡公四十一年楚滅陳孔子卒¶
四十二年敬王崩(徐廣曰皇甫謐曰敬王四/十四年元己卯崩壬戌也)子元王仁¶
立(徐廣曰世本/云貞王介也)元王八年崩子定王介立(徐廣曰世本/云元王赤也)¶
(皇甫謐曰元王十一年癸未三晉滅智/伯二十八年崩王子爭立立應為貞王)定王十六年三¶
晉滅智伯分有其地二十八年定王崩(徐廣曰皇甫謐/曰貞定王十年)¶
(元癸亥/崩壬申)長子去疾立是為哀王哀王立三月弟叔襲殺¶