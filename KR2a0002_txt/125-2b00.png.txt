厚祿世之所髙也賢才處之今所處非其地故謂之卑¶
言不信行不驗取不當故謂之汙夫卜筮者世俗之所¶
賤簡也世皆言曰夫卜者多言誇嚴以得人情虚髙人¶
祿命以説人志擅言禍災以傷人心矯言鬼神以盡人¶
財厚求拜謝以私於己此吾之所恥故謂之卑汙也司¶
馬季主曰公且安坐公見夫被髪童子乎日月照之則¶
行不照則止問之日月疵瑕吉凶則不能理由是觀之¶
能知别賢與不肖者寡矣賢之行也直道以正諫三諫¶