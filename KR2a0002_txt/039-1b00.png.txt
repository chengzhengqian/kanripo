允常卒子句踐立是為越王元年吳王闔廬聞允常死¶
乃興師伐越越王句踐使死士挑戰三行至吳陳呼而¶
自剄吴師觀之越因襲擊吴師吴師敗於檇李(杜預曰/吳郡嘉)¶
(興縣南有/檇李城)射傷吳王闔廬闔廬且死告其子夫差曰必¶
毋忘越三年句踐聞吳王夫差日夜勤兵且以報越越¶
欲先吳未發往伐之范蠡諫曰不可臣聞兵者凶器也¶
戰者逆德也爭者事之末也隂謀逆德好用凶器試身¶
於所末上帝禁之行者不利越王曰吾已決之矣遂興¶