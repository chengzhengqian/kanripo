方閶者倡也闔者藏也言陽氣道萬物闔黃泉也其於¶
十母為庚辛庚者言隂氣庚萬物故曰庚辛者言萬物¶
之辛生故曰辛北至於胃胃者言陽氣就蔵皆胃胃也¶
北至於婁婁者呼萬物且内之也北至於奎(徐廣曰/一作䖯)奎¶
者主毒螫殺萬物也奎而藏之九月也律中無射無射¶
者隂氣盛用事陽氣無射也故曰無射其於十二子為¶
戌戌者言萬物盡滅故曰戌¶
律數¶