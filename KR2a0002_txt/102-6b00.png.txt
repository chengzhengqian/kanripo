怨心安不及仁也武帝大笑曰善使任安䕶北軍使田¶
仁䕶邉田榖於河上此兩人立名天下其後用任安為¶
益州刺史以田仁為丞相長史田仁上書言天下郡太¶
守多為姦利三河尤甚臣請先刺舉三河三河太守皆¶
内倚中貴人與三公有親屬無所畏憚宜先正三河以¶
警天下姦吏是時河南河内太守皆御史大夫杜父兄¶
子弟也(杜杜/周也)河東太守石丞相子孫也是時石氏九人¶
為二千石方盛貴田仁數上書言之杜大夫及石氏使¶