年六十徴以賢良為博士使匈奴還報不合上意上怒¶
以為不能𢎞乃病免歸元光五年有詔徴文學菑川國¶
復推上公孫𢎞𢎞讓謝國人曰臣以甞西應命以不能¶
罷歸願更推選國人固推𢎞𢎞至太常太常令所徴儒¶
士各對䇿百餘人𢎞第居下䇿奏天子擢𢎞䇿為第一¶
召入見狀貎甚麗拜為博士是時通西南夷道置郡巴¶
蜀民苦之詔使𢎞視之還奏事盛毁西南夷無所用上¶
不聴𢎞為人恢竒多聞常稱以為人主病不廣大人臣¶