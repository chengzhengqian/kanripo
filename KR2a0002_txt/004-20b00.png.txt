(潤枯朽/而崩也)若國亡不過十年數之紀也(韋昭曰數起於一/終於十十則更故)¶
(曰紀/也)天之所棄不過其紀是歳也三川竭岐山崩三年¶
幽王嬖愛褎姒襃姒生子伯服幽王欲廢太子太子母¶
申侯女而為后後幽王得襃姒愛之欲廢申后并去太¶
子宜臼以襃姒為后以伯服為太子周太史伯陽讀史¶
記曰周亡矣昔夏后氏之衰也有二神龍止於夏帝庭¶
而言曰余襃之二君(虞翻曰龍自號/襃之二先君也)夏帝卜殺之與去¶
之與止之莫吉卜請其漦而藏之乃吉(韋昭曰漦龍所/吐沬沬龍之精)¶