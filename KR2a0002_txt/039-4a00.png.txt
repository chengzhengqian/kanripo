克也句踐曰善居二年吳王將伐齊子胥諫曰不可臣¶
聞句踐食不重味與百姓同苦樂此人不死必為國患¶
吳有越腹心之疾齊與吴疥㿅也願王釋齊先越吳王¶
弗聽遂伐齊敗之艾陵虜齊高國以歸讓子胥子胥曰¶
王毋喜王怒子胥欲自殺王聞而止之越大夫種曰臣¶
觀吳王政驕矣請試嘗之貸粟以卜其事請貸吳王欲¶
與子胥諫勿與王遂與之越乃私喜子胥言曰王不聽¶
諫後三年吳其墟乎太宰嚭聞之乃數與子胥爭越議¶