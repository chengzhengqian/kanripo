獨喜自負(應劭曰/負恃也)諸從者日益畏之秦始皇帝常曰東¶
南有天子氣於是因東游以厭之髙祖即自疑亡匿隱¶
於芒碭山澤巖石之間(徐廣曰芒今臨淮縣也碭縣在/梁駰案應劭曰二縣之界有山)¶
(澤之固故/隱於其間)吕后與人俱求常得之髙祖怪問之吕后曰¶
季所居上常有雲氣故從徃常得季髙祖心喜沛中子¶
弟或聞之多欲附者矣秦二世元年(徐廣曰髙祖/時年四十八)秋陳¶
勝等起蘄至陳而王號為張楚諸郡縣皆多殺其長吏¶
以應陳涉沛令恐欲以沛應涉掾主吏蕭何曹參乃曰¶