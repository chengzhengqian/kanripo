未行而楚使黃歇適至於秦聞秦之計當是之時秦已前使¶
白起攻楚取巫黔中之郡拔鄢郢東至竟陵楚頃襄王東徙¶
治於陳縣黃歇見楚懷王之為秦所誘而入朝遂見欺留死¶
於秦頃襄王其子也秦輕之恐壹舉兵而滅楚歇乃上書説¶
秦昭王曰天下莫强於秦楚今聞大王欲伐楚此猶兩虎相¶
與鬬兩虎相與鬬而駑犬受其弊不如善楚臣請言其説臣¶
聞物至則反冬夏是也致至則危(徐廣曰至/或作安)累棊是也今大¶
國之地徧天下有其二垂此從生民已來萬乗之地未嘗¶