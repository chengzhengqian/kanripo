臺(徐廣曰/在甘泉)置祠具其下將招來神僊之屬於是甘泉更¶
置前殿始廣諸宫室夏有芝生殿防内中(徐廣曰元/封二年也)天¶
子為塞河興通天臺若有光云(李竒曰為此作事而有/光應瓚曰作通天臺也)¶
乃下詔曰甘泉防生芝九莖(應劭曰芝芝草也其葉相/連如淳曰瑞應圖云王者)¶
(敬事耆老不失/故舊則芝草生)赦天下毋有復作其明年伐朝鮮夏旱¶
公孫卿曰黄帝時封則天旱乾封三年上乃下詔曰天¶
旱意乾封乎(蘇林曰天旱欲使封土乾燥/如淳曰但祭不立尸為乾封)其令天下尊¶
祠靈星焉其明年上郊雍通囘中道巡之(徐廣曰在/扶風汧縣)春¶