尉首陳勝自立為將軍吳廣為郡尉攻大澤鄉收而攻¶
蘄蘄下乃令符離人葛嬰將兵徇蘄以東攻銍酇苦柘¶
譙皆下之(徐廣曰苦柘屬/東餘皆在沛也)行收兵北至陳車六七百乘¶
騎千餘卒數萬人攻陳陳守令皆不在獨守丞與戰譙¶
門中弗勝守丞死乃入據陳數日號令召三老豪傑與¶
皆來會計事三老豪傑皆曰將軍身被堅執鋭伐無道¶
誅暴秦復立楚國之社稷功宜為王陳涉乃立為王號¶
為張楚當此時諸郡縣苦秦吏者皆刑其長吏殺之以¶