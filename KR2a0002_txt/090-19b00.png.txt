夷信三族高祖已從豨軍來至見信死且喜且憐之問¶
信死亦何言呂后曰信言恨不用蒯通計高祖曰是齊¶
辯士也乃詔齊捕蒯通蒯通至上曰若敎淮陰侯反乎¶
對曰然臣固敎之豎子不用臣之策故令自夷於此如¶
彼豎子用臣之計陛下安得而夷之乎上怒曰亨之通¶
曰嗟乎寃哉亨也上曰若教韓信反何寃對曰秦之綱¶
絶而維弛山東大擾異姓竝起英俊烏集秦失其鹿天¶
下共逐之(張晏曰以鹿/喻帝位也)於是高材疾足者先得焉跖之¶