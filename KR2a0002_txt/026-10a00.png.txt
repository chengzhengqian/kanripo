海南厯太山至會稽皆禮祠之而刻勒始皇所立石書¶
旁以章始皇之功德其秋諸侯畔秦三年而二世弑死¶
始皇封禪之後十二嵗秦亡諸儒生疾秦焚詩書誅僇¶
文學百姓怨其法天下畔之皆譌曰始皇上太山為暴¶
風雨所擊不得封禪此豈所謂無其德而用事者耶昔¶
三代之君皆有河洛之閒故嵩高為中嶽而四嶽各如¶
其方四瀆咸在山東至秦稱帝都咸陽則五嶽四瀆皆¶
并在東方自五帝以至秦軼興軼衰名山大川或在諸侯¶