至長安公卿大夫皆議請尊寶鼎天子曰閒者河溢嵗¶
數不登故巡祭后土祈為百姓育穀今嵗豐廡未報鼎¶
曷為出哉有司皆曰聞昔泰帝興神鼎一一者壹統天¶
地萬物所繫終也黃帝作寶鼎三象天地人禹收九牧¶
之金鑄九鼎皆嘗亨鬺(徐廣曰亨煑也音殤曰/嘗以亨牲牢而祭祀)上帝鬼¶
神遭聖則興鼎遷於夏商周德衰宋之社亡鼎乃淪沒¶
伏而不見頌云自堂徂基自羊徂牛鼐鼎及鼒不吳不¶
驁胡考之休今鼎至甘泉光閏龍變承休無疆合兹中¶