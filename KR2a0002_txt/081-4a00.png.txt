也吾將言之昔者九侯鄂侯(徐廣曰鄴縣有九侯城/九一作鬼鄂一作邢)文¶
王紂之三公也九侯有子而好獻之於紂紂以為惡醢¶
九侯鄂侯爭之强辯之疾故脯鄂侯文王聞之喟然而¶
歎故拘之牖里之庫百日欲令之死曷為與人俱稱王¶
卒就脯醢之地齊湣王將之魯夷維子為執策而從謂¶
魯人曰子將何以待吾君魯人曰吾將以十太牢待子¶
之君夷維子曰子安取禮而來吾君彼吾君者天子也¶
天子廵狩諸侯辟舍納筦籥攝衽抱机視膳於堂下天¶