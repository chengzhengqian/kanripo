立靈公弟去疾去疾讓曰必以賢則去疾不肖必以順¶
則公子堅長堅者靈公庶弟(徐廣曰年表/云靈公庶兄)去疾之兄也¶
於是乃立子堅是為襄公襄公立將盡去繆氏繆氏者¶
殺靈公子公之族家也去疾曰必去繆氏我將去之乃¶
止皆以為大夫襄公元年楚怒鄭受宋賂縱華元伐鄭¶
鄭背楚與晉親五年楚復伐鄭晉來救之六年子家卒¶
國人復逐其族以其弑靈公也七年鄭與晉盟鄢陵八¶
年楚莊王以鄭與晉盟來伐圍鄭三月鄭以城降楚楚¶