若遺朕士而大通焉(韋昭曰言欒大能/通天意故封樂通)乾稱蜚龍鴻漸¶
于般(漢書音義曰般水涯堆也漸進也武帝云得欒/大如鴻進于般一舉千里得道若飛龍在天)意¶
庶幾與焉其以二千户封地士將軍大為樂通侯(韋昭/曰樂)¶
(通臨淮/髙平也)賜列侯甲第(漢書音義曰有甲/乙第次故曰第)僮千人乘輿斥¶
車馬(漢書音義曰或云斥不/用也韋昭曰嘗在服御)帷帳器物以充其家又以¶
衛長公主妻之(孟康曰衛太子妹如淳曰衛太子姊也/蔡邕曰帝女曰公主公主儀比諸侯姊)¶
(妹曰長公主儀比諸侯王駰案/此帝女也而云長公主未詳)齎金萬斤更名其邑曰¶
當利公主(地理志云東/萊冇當利縣)天子親如五利之第使者存問¶