長史聽其計隂遣謀士齎持金玉以游説諸侯諸侯名¶
士可下以財者厚遺結之不肯者利劍刺之離其君臣¶
之計秦王乃使其良將隨其後秦王拜斯為客卿會韓¶
人鄭國來間秦以作注漑渠已而覺秦宗室大臣皆言¶
秦王曰諸侯人來事秦者大抵為其主游間於秦耳請¶
一切逐客李斯議亦在逐中斯乃上書曰臣聞吏議逐¶
客竊以為過矣昔繆公求士西取由余於戎東得百里¶
奚於宛迎蹇叔於宋求丕豹公孫支於晉此五者不産¶