(鄭𤣥曰沾懘弊/敗不和之貎也)宫亂則荒(鄭𤣥曰/荒猶㪚)其君驕商亂則搥(徐/廣)¶
(曰搥今禮/作陂也)其臣壞角亂則憂其民怨徵亂則哀其事勤¶
羽亂則危其財匱五者皆亂迭相陵謂之慢如此則國¶
之滅亡無日矣(鄭𤣥曰君臣民事物也其/道亂則其音應而亂也)鄭衞之音亂¶
世之音也比於慢矣(鄭𤣥曰/比猶同)桑間濮上之音(鄭𤣥曰濮/水之上地)¶
(有桑間在/濮陽南)亡國之音也其政㪚其民流誣上行私而不¶
可止凡音者生於人心者也樂者通於倫理者也(鄭𤣥/曰倫)¶
(猶類也/理分也)是故知聲而不知音者禽獸是也知音而不知¶