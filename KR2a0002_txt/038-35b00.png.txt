悍立李園殺春申君幽王三年秦魏伐楚秦相吕不韋¶
卒九年秦滅韓十年幽王卒同母弟猶代立是為哀王¶
哀王立二月餘哀王庶兄負芻之徒襲殺哀王而立負¶
芻為王是嵗秦虜趙王遷王負芻元年燕太子丹使荆¶
軻刺秦王二年秦使將軍伐楚大破楚軍亡十餘城三¶
年秦滅魏四年秦將王翦破我軍於蘄而殺將軍項燕¶
五年秦將王翦蒙武遂破楚國虜楚王負芻滅楚名為¶
楚郡云(孫檢曰秦虜楚王負芻滅/去楚名以楚地為秦郡)¶