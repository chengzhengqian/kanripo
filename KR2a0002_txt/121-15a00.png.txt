遣水工徙其城下水空以空其城(徐廣曰空一作穴葢/以水蕩敗其城也言)¶
(空者令城/中渇乏)益發戍甲卒十八萬酒泉張掖北置居延休¶
屠以衛酒泉(如淳曰立二縣以衛邊也或/曰置二部都尉以衛酒泉)而發天下七¶
科適及載糒給貳師轉車人徒相連屬至燉煌而拜習¶
馬者二人為執驅校尉備破宛擇取其善馬云於是貳¶
師後復行兵多而所至小國莫不迎出食給軍至侖頭¶
侖頭不下攻數日屠之自此而西平行至宛城漢兵到¶
者三萬人宛兵迎擊漢兵漢兵射敗之宛走入葆乗其¶