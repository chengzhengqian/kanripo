王為秦所欺而客死於外怨莫大焉今以匹夫有怨尚¶
有報萬乗白公子胥是也今楚之地方五千里帶甲百¶
萬猶足以踊躍中野也而坐受困臣竊為大王弗取也¶
於是頃襄王遣使於諸侯復為從欲以伐秦秦聞之發¶
兵來伐楚楚欲與齊韓連和伐秦因欲圖周周王赧使¶
武公(徐廣曰定王之曾孫/而西周惠公之子)謂楚相昭子曰三國以兵割¶
周郊地以便輸而南器以尊楚臣以為不然夫弑共主¶
臣其君大國不親以衆脅寡小國不附大國不親小國¶