(曰夸張/矜大也)今臣往徒見羸瘠老弱此必欲見短伏竒兵以¶
爭利愚以為匃奴不可擊也是時漢兵已踰句注二十¶
餘萬兵已業行上怒罵劉敬曰齊虜以口舌得官今乃¶
妄言沮吾軍械擊敬廣武遂往至平城匃奴果出竒兵¶
圍高帝白登七日然後得解高帝至廣武赦敬曰吾不¶
用公言以困平城吾皆已斬前使十輩言可擊者矣廼¶
封敬二千户為闗内侯號為建信侯高帝罷平城歸韓¶
主信亡入胡當是時冒頓為單于兵强控弦三十萬(應/劭)¶