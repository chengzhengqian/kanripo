上不冠望見黯避帳中使人可其奏其見敬禮如此張¶
湯方以更定律令為廷尉黯數質責湯於上前曰公為¶
正卿上不能裦先帝之功業下不能抑天下之邪心安¶
國富民使囹圄空虚二者無一焉非苦就行放析就功¶
何乃取髙皇帝約束紛更之為(如淳曰/紛亂也)公以此無種矣¶
黯時與湯論議湯辨常在文深小苛黯伉厲守髙不能¶
屈忿發罵曰天下謂刀筆吏不可以為公卿果然必湯¶
也令天下重足而立側目而視矣是時漢方征匈奴招¶