而不臣也其後箕子朝周過故殷虚感宫室毁壞生禾¶
黍箕子傷之欲哭則不可欲泣為其近婦人乃作麥秀¶
之詩以歌詠之其詩曰麥秀漸漸兮禾黍油油彼狡僮¶
兮不與我好兮所謂狡僮者紂也殷民聞之皆為流涕¶
(杜預曰梁國䝉/縣有箕子冢)武王崩成王少周公旦代行政當國管¶
蔡疑之乃與武庚作亂欲襲成王周公(徐廣曰一云/欲襲成周)周¶
公既承成王命誅武庚殺管叔放蔡叔乃命微子開代¶
殷後奉其先祀作微子之命以申之國于宋(世本曰宋/更曰雎陽)¶