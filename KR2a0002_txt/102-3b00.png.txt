其渠率二十人各笞五十餘各搏二十怒之曰王非若¶
主邪何自敢言若主魯王聞之大慙發中府錢使相償¶
之相曰王自奪之使相償之是王為惡而相為善也相¶
毋與償之於是王乃盡償之魯王好獵相常從入苑中¶
王輒休相就館舍相出常暴坐待王苑外王數使人請¶
相休終不休曰我王暴露苑中我獨何為就舍魯王以¶
故不大出游數年叔以官卒魯以百金祠少子仁不受¶
也曰不以百金傷先人名仁以壯健為衛將軍舍人(張/晏)¶