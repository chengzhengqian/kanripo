而却燕將樂毅遂入臨淄盡取齊之寶藏器湣王出亡¶
之衛衛君辟宫舍之稱臣而共具湣王不遜衛人侵之¶
湣王去走鄒魯有驕色鄒魯君弗内遂走莒楚使淖齒¶
將兵救齊因相齊湣王淖齒遂殺湣王而與燕共分齊¶
之侵地鹵器湣王之遇殺其子法章變名姓為莒太史¶
敫(徐廣曰音/躍一音皎)家庸太史敫女竒法章狀貌以為非恒人¶
憐而常竊衣食之而與私通焉淖齒既以去莒莒中人¶
及齊亡臣相聚求湣王子欲立之法章懼其誅己也乆¶