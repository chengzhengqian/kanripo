置也斑未得殺會莊公有疾莊公有三弟長曰慶父次¶
曰叔牙次曰季友莊公取齊女為夫人曰哀姜哀姜無¶
子哀姜娣曰叔姜生子開莊公無適嗣愛孟女欲立其¶
子斑莊公病而問嗣於弟叔牙叔牙曰一繼一及魯之¶
常也(何休曰父死子/繼兄死弟及)慶父在可為嗣君何憂莊公患叔¶
牙欲立慶父退而問季友季友曰請以死立斑也莊公¶
曰曩者叔牙欲立慶父奈何季友以莊公命命牙待於¶
鍼巫氏(杜預曰鍼巫/氏魯大夫也)使鍼季劫飲叔牙以鴆(服䖍曰鴆/鳥一曰運)¶