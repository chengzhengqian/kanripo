王不相中得相危以法康后聞文成已死而欲自媚於¶
上乃遣欒大因樂成侯求見言方天子既誅文成後悔¶
恨其早死惜其方不盡及見欒大大悦大為人長美言¶
多方略而敢為大言處之不疑大言曰臣嘗徃來海中¶
安期羨門之屬顧以為臣賤不信臣又以為康王諸侯¶
耳不足予方臣數言康王康王又不用臣臣之師曰黄¶
金可成而河決可塞不死之藥可得僊人可致也臣恐¶
效文成則方士皆掩口惡敢言方哉上曰文成食馬肝¶