後六年竇太后崩其明年上徵文學之士公孫宏等明¶
年上初至雍郊見五畤後常三歳一郊是時上求神君¶
舍之上林中蹏氏觀(徐廣曰/蹏音啼)神君者長陵女子以子死¶
悲哀故見神於先後宛若(孟康曰産乳而死兄弟/妻相謂先後宛若字)宛若¶
祠之其室民多徃祠平原君徃祠(徐廣曰武帝外祖母/也駰案蔡邕曰異姓)¶
(婦人以恩澤封者/為君儀比長公主)其後子孫以尊顯及武帝即位則厚¶
禮置祠之内中聞其言不見其人云是時而李少君亦¶
以祠竈穀道卻老方見上(李竒曰食穀道引或/曰辟穀不食之道)上尊之¶