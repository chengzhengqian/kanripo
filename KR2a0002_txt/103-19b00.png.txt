也病得之數飲酒以見大風氣所以知成開方病者診¶
之其脈法竒咳言曰藏氣相反(徐廣曰反/一作及)者死切之得¶
腎反(徐廣曰反/一作及)肺法曰三歲死也安陵阪里公乗項處¶
病臣意診脈曰牡疝牡疝在鬲下上連肺病得之内臣¶
意謂之慎毋為勞力事為勞力事則必嘔血死處後蹴¶
踘(徐廣曰/一作蹹)要蹷寒汗出多即嘔血臣意復診之曰當旦¶
日日夕死即死病得之内所以知項處病者切其脈得¶
番陽番陽入虚裏處旦日死一番一絡者牡疝也臣意¶