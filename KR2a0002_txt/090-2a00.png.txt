信以為怯及項梁渡淮信仗劒從之居戲下(徐廣曰戲/一作麾)¶
無所知名項梁敗又屬項羽羽以為郎中數以策干項¶
羽羽不用漢王之入蜀信亡楚歸漢未得知名為連敖¶
(徐廣曰/典客也)坐法當斬其輩十三人皆已斬次至信信乃仰¶
視適見滕公曰上不欲就天下乎何為斬壯士滕公竒¶
其言壯其貎釋而不斬與語大說之言於上上拜以為¶
治粟都尉上未之竒也信數與蕭何語何竒之至南鄭¶
諸將行道亡者數十人信度何等已數言上上不我用¶