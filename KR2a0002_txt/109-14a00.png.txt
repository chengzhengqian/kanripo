大将軍驃騎将軍皆為大司馬(如淳曰大将軍驃騎将/軍皆有大司馬之號也)¶
定令今驃騎将軍秩禄與大将軍等自是之後大将軍¶
青日退而驃騎将軍日益貴舉大将軍故人門下多去¶
事驃騎輒得官爵唯任安不肯驃騎将軍為人少言不¶
泄有氣敢任天子常欲教之孫吴兵法對曰顧方畧何¶
如耳不至學古兵法天子為治第令驃騎視之對曰匈¶
奴未滅無以家為也由此上益重愛之然少而侍中貴¶
不省士其從軍天子為遣太官齎數十乗既還重車餘¶