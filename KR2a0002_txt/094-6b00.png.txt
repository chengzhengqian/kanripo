制度更元年張丞相由此自絀謝病稱老蒼任人為中¶
候(張晏曰所選保任者/也瓚曰中候官名)大為姦利上以讓蒼蒼遂病免¶
蒼為丞相十五嵗而免孝景前五年蒼卒諡為文侯子¶
康代侯八年卒子類(徐廣曰一/作蒯音瞶)代為侯八年坐臨諸侯¶
喪後就位不敬國除初張蒼父長不滿五尺及生蒼蒼¶
長八尺餘為侯丞相蒼子復長(漢書云/長八尺)及孫類長六尺¶
餘坐法失侯蒼之免相後老口中無齒食乳女子為乳¶
母妻妾以百數嘗孕者不復幸蒼年百有餘嵗而卒¶