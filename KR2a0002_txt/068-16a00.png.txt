將約車趨行適聞使者之明詔趙王許張儀張儀乃去¶
北之燕説燕昭王曰大王之所親莫如趙昔趙襄子嘗¶
以其姊為代王妻欲并代約與代王遇于句注之塞乃¶
令工人作為金斗長其尾令可以擊人與代王飲隂告¶
厨人曰即酒酣樂進熱啜反斗以擊之于是酒酣樂進¶
熱啜厨人進斟因反斗以擊代王殺之王腦塗地其姊聞¶
之因摩笄以自刺故至今有摩笄之山(笄婦人之首飾/如今象牙擿)¶
代王之亡天下莫不聞夫趙王之狼戾無親大王之所¶