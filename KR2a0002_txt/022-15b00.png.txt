(色五行也八風從律應節至也百度百刻也言日/月晝夜不失正也王肅曰至樂之極能使然耳)小大¶
相成終始相生倡和清濁代相為經(鄭𤣥曰清為蕤賓/至應鍾也濁謂黄)¶
(鍾至仲/吕也)故樂行而倫清(鄭𤣥曰倫/謂人道也)耳目聰明血氣和平¶
移風易俗天下皆寧故曰樂者樂也君子樂得其道小¶
人樂得其欲以道制欲則樂而不亂以欲忘道則惑而¶
不樂(鄭𤣥曰道謂仁義/也欲謂邪淫也)是故君子反情以和其志廣樂¶
以成其教樂行而民鄉方可以觀德矣(鄭𤣥曰方/猶道也)德者¶
性之端也樂者德之華也金石絲竹樂之器也詩言其¶