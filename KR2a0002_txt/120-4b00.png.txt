景帝時由為郡守武帝即位吏治尚循謹甚然由居二¶
千石中最為暴酷驕恣所愛者撓法活之所憎者曲法¶
誅滅之所居郡必夷其豪為守視都尉如令為都尉必¶
陵太守奪之治與汲黯俱為忮(漢書音義/曰堅忮也)司馬安之文¶
惡(漢書音義曰以/文法傷害人)俱在二千石列同車未嘗敢均茵伏¶
(徐廣曰漢書/作馮伏者軾)由後為河東都尉時與其守勝屠公爭權¶
相告言罪勝屠公當抵罪義不受刑自殺而由棄市自¶
寧成周陽由之後事益多民巧法大抵吏之治類多成¶