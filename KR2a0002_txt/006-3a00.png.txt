垣蒲陽四月上宿雍(蔡邕曰上者尊位所在也司馬遷/記事當言帝則依違但言上不敢)¶
(媟言尊尊/之意也)己酉王冠帶劒(徐廣曰年/二十二)長信侯毐作亂而¶
覺矯王御璽(蔡邕曰御者進也凡衣服加於身飲食入/於口妃妾接於寢皆曰御御之親愛者曰)¶
(幸璽者印信也天子璽白玉螭虎鈕古者尊卑共之月/令曰固封璽左傳曰季武子璽書追而與之此諸侯大)¶
(夫印稱璽也衛宏曰秦以前民皆以金玉為印龍虎鈕/唯其所好秦以來天子獨以印稱璽又獨以玉羣臣莫)¶
(敢/用)及太后璽以發縣卒及衛卒官騎戎翟君公舎人¶
將欲攻蘄年宫為亂(地理志蘄/年宫在雍)王知之令相國昌平君¶
昌文君發卒攻毐戰咸陽斬首數百皆拜爵及宦者皆¶