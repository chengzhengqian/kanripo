十月即墓上弑齊君舍而商人自立是為懿公懿公桓¶
公子也其母曰密姬懿公四年春初懿公為公子時與¶
丙戎之父獵爭獲不勝及即位斷丙戎父足而使丙戎¶
僕(賈逵曰/僕御也)庸職之妻好公内之宫使庸職驂乘五月懿¶
公游於申池(杜預曰齊南城門名申門齊城無池唯此/門左右有池疑此是也左思齊都賦注曰)¶
(申池海濵/齊藪也)二人浴戲職曰斷足子戎曰奪妻者二人俱¶
病此言乃怨謀與公游竹中二人弑懿公車上棄竹中¶
而亡去懿公之立驕民不附齊人廢其子而迎公子元¶