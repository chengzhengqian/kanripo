母子毋寵薄太后崩廢薄皇后景帝長男榮其母栗姬¶
栗姬齊人也立榮為太子長公主嫖有女欲予為妃栗¶
姬妬而景帝諸美人皆因長公主見景帝得貴幸皆過¶
栗姬栗姬日怨怒謝長公主不許長公主欲予王夫人¶
王夫人許之長公主怒而日讒栗姬短於景帝曰栗姬¶
與諸貴夫人幸姬會常使侍者祝唾其背挾邪媚道景¶
帝以故望之景帝嘗體不安心不樂屬諸子為王者於¶
栗姬曰百歳後善視之粟姬怒不肯應言不遜景帝恚¶