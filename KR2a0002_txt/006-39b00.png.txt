此言勞民之易為仁也鄉使二世有庸主之行而任忠¶
賢臣主一心而憂海内之患縞素而正先帝之過裂地¶
分民以封功臣之後建國立君以禮天下虚囹圉而免¶
刑戮除去收孥汚穢之罪使各反其鄉里發倉廩散財¶
幣以振孤獨窮困之士輕賦少事以佐百姓之急約法¶
省刑以持其後使天下之人皆得自新更節修行各慎¶
其身塞萬民之望而以威徳與天下天下集矣即四海¶
之内皆讙然各自安樂其處唯恐有變雖有狡猾之民¶