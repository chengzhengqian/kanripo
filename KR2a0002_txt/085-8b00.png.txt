為子與丞相謀之高乃謂丞相斯曰上崩賜長子書與¶
䘮會咸陽而立為嗣書未行今上崩未有知者也所賜¶
長子書及符璽皆在胡亥所定太子在君侯與高之口¶
耳事將何如斯曰安得亡國之言此非人臣所當議也¶
高曰君侯自料能孰與䝉恬功高孰與蒙恬謀逺不失¶
孰與䝉恬無怨於天下孰與䝉恬長子舊而信之孰與¶
蒙恬斯曰此五者皆不及䝉恬而君責之何深也高曰¶
高固内官之厮役也幸得以刀筆之文進入秦宮管事¶