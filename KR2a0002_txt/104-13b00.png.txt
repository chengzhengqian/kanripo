呉王之棄其軍亡也軍遂潰徃徃降太尉梁軍楚王戊¶
軍敗自殺三王之圍齊臨菑也三月不能下漢兵至膠¶
西膠東菑川王各引兵歸膠西王乃袒跣席槀飲水謝¶
太后王太子徳曰漢兵逺臣觀之已罷可襲願收大王¶
餘兵擊之擊之不勝乃逃入海未晚也王曰吾士卒皆¶
已壞不可發用弗聴漢將弓高侯頽當(徐廣曰/姓韓)遺王書¶
曰奉詔誅不義降者赦其罪復故不降者滅之王何處¶
須以從事王肉袒叩頭漢軍壁謁曰臣卬奉法不謹驚¶