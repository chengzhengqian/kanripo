天子法駕(蔡邕曰天子有大駕小駕法駕上乘金根車/駕六馬有五時副車駕四馬侍中參乘屬車)¶
(三十/六乘)迎代王於邸報曰宫謹除代王即夕入未央宫有¶
謁者十人持㦸衛端門曰天子在也足下何為者而入¶
代王廼謂太尉太尉徃諭謁者十人皆掊兵而去代王¶
遂入而聽政夜有司分部誅滅梁淮陽常山王及少帝¶
於邸代王立為天子二十三年崩諡為孝文皇帝¶
太史公曰孝惠皇帝髙后之時黎民得離戰國之苦君¶
臣俱欲休息乎無為故惠帝垂拱髙后女主稱制政不¶