年而孔子生生而首上圩頂故因名曰丘云字仲尼姓¶
孔氏丘生而叔梁紇死葬於防山防山在魯東由是孔¶
子疑其父墓處母諱之也孔子為兒嬉戲常陳俎豆設¶
禮容孔子母死乃殯五父之衢葢其慎也(徐廣曰魯縣/有闕里孔子)¶
(所居也又有/五父之衢也)陬人輓父之母誨孔子父墓然後徃合葬¶
於防焉孔子要絰季氏饗士孔子與徃陽虎絀曰季氏¶
饗士非敢饗子也孔子由是退孔子年十七魯大夫孟¶
釐子病且死誡其嗣懿子曰孔丘聖人之後(服䖍曰聖/人謂商湯)¶