已而陳德(鄭𤣥曰各因/其德歌所宜)動已而天地應焉四時和焉星¶
辰理焉萬物育焉(鄭𤣥曰/育生也)故商者五帝之遺聲也商人¶
志之故謂之商齊者三代之遺聲也齊人志之故謂之¶
齊明乎商之詩者臨事而屢斷(鄭𤣥曰以/其肆直)明乎齊之詩¶
者見利而讓也(鄭𤣥曰以其温/良而能斷也)臨事而屢斷勇也見利¶
而讓義也有勇有義非歌孰能保此故歌者上如抗下¶
如隊曲如折止如槀木居中矩句中鉤累累乎殷如貫¶
珠(鄭𤣥曰言歌聲之著動/人心之審而有此事)故歌之為言也長言之也(鄭/𤣥)¶