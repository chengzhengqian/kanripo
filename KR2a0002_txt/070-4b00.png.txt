效絳安邑又為陶開兩道幾盡故宋衛必效單父秦兵¶
可全而君制之何索而不得何為而不成願君熟慮之而無¶
行危穰侯曰善乃罷梁圍明年魏背秦與齊從親秦使穰侯¶
伐魏斬首四萬走魏將㬥鳶得魏二縣穰侯益封明年穰¶
侯與白起客卿胡陽復攻趙韓魏破芒卯于華陽下斬¶
首十萬取魏之卷(音丘/權反)蔡陽長社趙氏觀津且與趙觀¶
津益趙以兵伐齊齊襄王懼使蘇代為齊隂遺穰侯書¶
曰臣聞往來者言曰秦兵益趙甲四萬以伐齊臣竊必¶