如蕃臣不與亢禮楚懷王大怒悔不用昭子言秦因留¶
楚王要以割巫黔中之郡楚王欲盟秦欲先得地楚王¶
怒曰秦詐我而又彊要我以地不復許秦秦因留之楚¶
大臣患之乃相與謀曰吾王在秦不得還要以割地而¶
太子為質於齊齊秦合謀則楚無國矣乃欲立懷王子¶
在國者昭雎曰王與太子俱困於諸侯而今又倍王命¶
而立其庶子不宜乃詐赴於齊齊湣王謂其相曰不若¶
留太子以求楚之淮北相曰不可郢中立王是吾抱空¶