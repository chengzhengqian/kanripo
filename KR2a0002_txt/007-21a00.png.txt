漢卒十餘萬人漢卒皆南走山楚又追擊至靈璧東(徐/廣)¶
(曰在/彭城)睢水上(徐廣曰雎水於/彭城入泗水)漢軍却為楚所擠(服䖍曰/擠音濟)¶
(民之濟瓉/曰排擠也)多殺漢卒十餘萬人皆入雎水雎水為之不¶
流圍漢王三匝於是大風從西北而起折木發屋揚沙¶
石窈㝠晝晦(徐廣曰窈/亦作窅字)逢迎楚軍楚軍大亂壞散而漢¶
王乃得與數十騎遁去欲過沛收家室而西楚亦使人¶
追之沛取漢王家家皆亡不與漢王相見漢王道逢得¶
孝惠魯元(服䖍曰元長也食邑/於魯韋昭曰元諡也)乃載行楚騎追漢王漢¶