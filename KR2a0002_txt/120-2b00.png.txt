百斤由此重郅都濟南瞷氏(漢書音義曰音/小兒癇病也)宗人三百¶
餘家豪猾二千石莫能制於是景帝乃拜都為濟南太¶
守至則族滅瞷氏首惡餘皆股栗(徐廣曰髀/脚戰搖也)居嵗餘郡¶
中不拾遺旁十餘郡守畏都如大府都為人勇有氣力¶
公廉不發私書問遺無所受請寄無所聽常自稱曰已¶
倍親而仕身固當奉職死節官下終不顧妻子矣郅都¶
遷為中尉丞相條侯至貴倨也而都揖丞相是時民朴¶
畏罪自重而都獨先嚴酷致行法不避貴戚列侯宗室¶