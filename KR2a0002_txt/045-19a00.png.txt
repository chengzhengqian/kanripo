而不能為穡(王肅曰種之為稼斂之為穡言/良農能善種之未必能斂穫之)良工能巧¶
而不能為順(王肅曰言良工能巧而/已不能每順人之意)君子能修其道綱¶
而紀之統而理之而不能為容今爾不修爾道而求為¶
容賜而志不逺矣子貢出顏囘入見孔子曰囘詩云匪¶
兕匪虎率彼曠野吾道非耶吾何為於此顔囘曰夫子¶
之道至大故天下莫能容雖然夫子推而行之不容何¶
病不容然後見君子夫道之不修也是吾醜也夫道既¶
已大修而不用是有國者之醜也不容何病不容然後¶