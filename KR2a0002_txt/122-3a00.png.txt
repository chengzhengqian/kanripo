於天下莫不稱賢是為難耳然儒墨皆排擯不載自秦¶
以前匹夫之俠湮滅不見余甚恨之以余所聞漢興有¶
朱家田仲王公劇孟郭解之徒雖時扞當世之文罔然¶
其私義廉絜退讓有足稱者名不虚立士不虚附至如¶
朋黨宗彊比周設財役貧豪暴侵凌孤弱恣欲自快游¶
俠亦醜之余悲世俗不察其意而猥以朱家郭解等令¶
與暴豪之徒同類而共笑之也¶
魯朱家者與髙祖同時魯人皆以儒教而朱家用俠聞¶