諸侯之城銷其兵鑄以為鐘虡示不復用元元黎民得¶
免於戰國逢明天子人人自以為更生嚮使秦緩其刑¶
罰薄賦斂省繇役貴仁義賤權利上篤厚下智巧變風¶
易俗化於海内則世世必安矣秦不行是風而修其故¶
俗為智巧權利者進篤厚忠信者退法嚴政峻謟諛者¶
衆日聞其美意廣心軼欲肆威海外乃使䝉恬將兵以¶
北攻胡辟地進境戍於北河蜚芻輓粟以隨其後又使¶
尉佗屠雎将樓船之士南攻百越使監禄(韋昭曰監御/史名禄也)¶