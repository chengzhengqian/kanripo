里季夏黃公上乃大驚曰吾求公數歲公辟逃我今公¶
何自從吾兒游乎四人皆曰陛下輕士善罵臣等義不¶
受辱故恐而亡匿竊聞太子為人仁孝恭敬愛士天下¶
莫不延頸欲為太子死者故臣等來耳上曰煩公幸卒¶
調䕶太子(如淳曰調護/猶營䕶也)四人為壽已畢趨去上目送之¶
召戚夫人指示四人者曰我欲易之彼四人輔之羽翼¶
已成難動矣吕后真而主矣戚夫人泣上曰為我楚舞¶
吾為若楚歌歌曰鴻鵠高飛一舉千里羽翮已就橫絶¶