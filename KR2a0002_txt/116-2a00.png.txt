失母常附呂后孝惠呂后時以故得幸無患害而常心¶
怨辟陽侯弗敢發及孝文帝初即位淮南王自以為最¶
親驕蹇數不奉法上以親故常寛赦之三年入朝甚横¶
從上入苑囿獵與上同車常謂上大兄厲王有材力力¶
能扛鼎乃往請辟陽侯辟陽侯出見之即自袖鐵椎椎¶
辟陽侯令從者魏敬剄之厲王乃馳走闕下肉袒謝曰¶
臣母不當坐趙事其時辟陽侯力能得之呂后弗争罪¶
一也趙王如意子母無罪呂后殺之辟陽侯弗争罪二¶