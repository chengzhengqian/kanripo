質而行不義於天下也或曰不然郢中立王因與其新¶
王市曰予我下東國吾為王殺太子不然將與三國共¶
立之然則東國必可得矣齊王卒用其相計而歸楚太¶
子太子横至立為王是為頃襄王乃告于秦曰賴社稷¶
神靈國有王矣頃襄王横元年秦要懷王不可得地楚¶
立王以應秦秦昭王怒發兵出武闗攻楚大敗楚軍斬¶
首五萬取析十五城而去(徐廣曰年表云取十六城既取/析又幷取左右十五城也駰案)¶
(地理志𢎞/農有析縣)二年楚懷王亡逃歸秦覺之遮楚道懷王恐¶