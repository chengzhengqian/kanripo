湛其差錯兮雜遝膠葛以方馳騷擾衝蓯其相紛挐兮¶
滂濞泱軋灑以林離鑽羅列聚叢以蘢茸兮衍曼流爛¶
壇以陸離徑入靁室之砰磷鬱律兮洞出鬼谷之崫礨¶
嵬䃶(漢書音義曰鬼谷在北辰下衆鬼之/所聚也楚詞有曰贅鬼谷于北辰也)徧覽八紘而¶
觀四荒兮朅渡九江而越五河經營炎火而浮弱水兮¶
杭絶浮渚而渉流沙(漢書音義曰抗船也絶/度也浮渚流沙中渚也)奄息總極¶
汜濫水嬉兮(漢書音義曰總極葱/領山也在西域中也)使靈媧鼓瑟而舞馮¶
夷(徐廣曰媧一作貽駰案漢書音義曰靈媧女媧也/馮夷河伯字也淮南子曰馮夷得道以潜大川)時¶