肉味(周氏曰孔子在齊聞習韶/樂之盛美故忘於肉味也)齊人稱之景公問政孔¶
子孔子曰君君臣臣父父子子(孔安國曰當此之時陳/恒制齊君不君臣不臣)¶
(故以此/對也)景公曰善哉信如君不君臣不臣父不父子不¶
子雖有粟吾豈得而食諸(孔安國曰言將危/也陳氏果滅齊)他日又復¶
問政於孔子孔子曰政在節財景公説將欲以尼谿田¶
封孔子晏嬰進曰夫儒者滑稽而不可軌法倨傲自順¶
不可以為下崇喪遂哀破産厚葬不可以為俗游説乞¶
貸不可以為國自大賢之息周室既衰禮樂缺有間今¶