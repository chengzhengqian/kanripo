嬰時以縣令史為高祖使上降沛一日高祖為沛公賜¶
嬰爵七大夫以為太僕從攻胡陵嬰與蕭何降泗水監¶
平(張晏曰胡陵平所止縣/何嘗紿之故與降也)平以胡陵降賜嬰爵五大夫¶
從擊秦軍碭東攻濟陽下戶牖破李由軍雍丘下以兵¶
車趣攻戰疾賜爵執帛常以太僕奉車從擊章邯軍東¶
阿濮陽下以兵車趣攻戰疾破之賜爵執珪復常奉車¶
從擊趙賁軍開封楊熊軍曲遇嬰從捕虜六十八人降¶
卒八百五十人得印一匱因復常奉車從擊秦軍雒陽¶