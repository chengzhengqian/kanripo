孰取榖予之絲漆蠒出取帛絮與之食太隂在卯穰明¶
歲衰惡至午旱明歲美至酉穰明歲衰惡至子大旱明¶
歲美有水至卯積著率歲倍欲長錢取下榖長石斗取¶
上種能薄飲食忍嗜欲節衣服與用事僮僕同苦樂趨¶
時若猛獸摰鳥之發故曰吾治生產猶伊尹呂尚之謀¶
孫吳用兵商鞅行法是也是故其智不足與權變勇不¶
足以決斷仁不能以取予彊不能有所守雖欲學吾術¶
終不告之矣盖天下言治生祖白圭白圭其有所試矣¶