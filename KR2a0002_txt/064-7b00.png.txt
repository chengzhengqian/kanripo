吳王聞齊景公死而大臣争寵新君弱乃興師北伐齊¶
伍子胥諫曰句踐食不重味弔死問疾且欲有所用之¶
也此人不死必為吳患今吳之有越猶人之有腹心疾¶
也而王不先越而乃務齊不亦謬乎吳王不聴伐齊大¶
敗齊師于艾陵遂滅鄒魯之君以歸益疏子胥之謀其¶
後四年吳王將北伐齊越王句踐用子貢之謀乃率其¶
衆以助吳而重寳以獻遺太宰嚭太宰嚭既數受越賂¶
其愛信越殊甚日夜為言於吳王吳王信用嚭之計伍¶