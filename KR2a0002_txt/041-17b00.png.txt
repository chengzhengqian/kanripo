十七年圍魏黃不克(地理志曰山/陽有黄縣)築長城十八年齊魏¶
伐我我決河水灌之兵去二十二年張儀相秦趙疵與¶
秦戰敗秦殺疵河西取我藺離石二十三年韓舉(徐廣/曰韓)¶
將與齊魏戰死於桑丘(地理志曰泰/山有桑丘縣)二十四年肅侯卒¶
秦楚燕齊魏出鋭師各萬人來㑹葬子武靈王立武靈¶
王元年(徐廣曰年表云/魏敗我趙䕶)陽文君趙豹相梁襄王與太子¶
嗣韓宣王與太子倉來朝信宫武靈王少未能聽政博¶
聞師三人左右司過三人及聽政先問先王貴臣肥義¶