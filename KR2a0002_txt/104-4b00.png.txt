令侵奪諸侯之地徴求滋多誅罰良善日以益甚里語¶
有之䑛糠及米呉與膠西知名諸侯也一時見察恐不¶
得安肆矣呉王身有内病不能朝請二十餘年常患見¶
疑無以自白今脅肩累足猶懼不見釋竊聞大王以爵¶
事有適所聞諸侯削地罪不至此此恐不得削地而已¶
王曰然有之子將奈何高曰同惡相助同好相畱同情¶
相成同欲相趨同利相死今呉王自以為與大王同憂¶
願因時循理棄軀以除害患於天下意亦可乎王瞿然¶