上無彊臣之敵下無民人之過孤主制齊者惟君也田¶
常曰善雖然吾兵業已加魯矣去而之吳大臣疑我奈¶
何子貢曰君案兵無伐臣請往使吳王令之救魯而伐¶
齊君因以兵迎之田常許之使子貢南見吳王説曰臣¶
聞之王者不絶世霸者無彊敵千鈞之重加銖兩而移¶
今以萬乗之齊而私千乗之魯與吳争彊竊為王危之¶
且夫救魯顯名也伐齊大利也以撫泗上諸侯誅暴齊¶
以服彊晉利莫大焉名存亡魯實困彊齊智者不疑也¶