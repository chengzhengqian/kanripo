成侯賣田忌田忌懼襲齊之邊邑不勝亡走會威王卒¶
宣王立知成侯賣田忌乃復召田忌以為將宣王二年¶
田忌與孫臏田嬰俱伐魏敗之馬陵虜魏太子申而殺¶
魏將龎涓宣王七年田嬰使于韓魏韓魏服于齊嬰與¶
韓昭侯魏恵王會齊宣王東阿南盟而去明年復與梁¶
恵王會甄(音/絹)是歲梁恵王卒宣王九年田嬰相齊齊宣¶
王與魏襄王會徐州而相王也楚威王聞之怒田嬰明¶
年楚伐敗齊師于徐州而使人逐田嬰田嬰使張丑説¶