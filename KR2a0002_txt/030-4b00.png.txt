十人文公十二年卒子成公說立成公九年卒子莊公¶
購立莊公二十四年犬戎殺幽王周東徙雒秦始列為¶
諸侯五十六年晉弑其君昭侯六十四年莊公卒子釐¶
公禄甫立釐公九年魯隱公初立十九年魯桓公弑其¶
兄隱公而自立為君二十五年北戎伐齊鄭使太子忽¶
來救齊齊欲妻之忽曰鄭小齊大非我敵遂辭之三十¶
二年釐公同母弟夷仲年死其子曰公孫無知釐公愛¶
之令其秩服奉養比太子三十三年釐公卒太子諸兒¶