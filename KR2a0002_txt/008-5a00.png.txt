君為秦吏今欲背之率沛子弟恐不聽願君召諸亡在¶
外者可得數百人因劫衆衆不敢不聽乃令樊噲召劉¶
季劉季之衆已數十百人矣於是樊噲從劉季來沛令¶
後悔恐其有變乃閉城城守欲誅蕭曹蕭曹恐踰城保¶
劉季(韋昭曰以/為保障)劉季乃書帛射城上謂沛父老曰天下¶
苦秦乆矣今父老雖為沛令守諸侯竝起今屠沛沛今¶
共誅令擇子弟可立者立之以應諸侯則家室完不然¶
父子俱屠無為也父老乃率子弟共殺沛令開城門迎¶