其書節印圖及他逆無道事驗明白甚大逆無道當伏¶
其法而論國吏二百石以上及比者(徐廣曰比/吏而非真)宗室近¶
幸臣不在法中者不能相教當皆免削削爵為士伍毋¶
得宦為吏其非吏他贖死金二斤八兩(蘓林曰非/吏故曰他)以章¶
臣安之罪使天下明知臣子之道毋敢復有邪僻倍畔¶
之意丞相宏廷尉湯等以聞天子使宗正以符節治王¶
未至淮南王安自剄殺(徐廣曰即位凡四十二/年元符元年十月死)王后荼¶
太子遷諸所與謀反者皆族天子以伍被雅辭多引漢¶