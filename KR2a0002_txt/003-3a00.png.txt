諸侯聞之曰湯徳至矣及禽獸當是時夏桀為虐政淫荒¶
而諸侯昆吾氏為亂湯乃興師率諸侯伊尹從湯湯自¶
把鉞以伐昆吾遂伐桀湯曰格汝衆庶來女悉聽朕言¶
匪台小子(馬融曰/台我也)敢行舉亂有夏多罪予維聞女衆言¶
夏氏有罪予畏上帝不敢不正(孔安國曰不敢不/正桀之罪而誅之)今夏¶
多罪天命殛之今女有衆女曰我君不恤我衆舍我嗇¶
亊而割政(孔安國曰奪民農/功而為割剝之政)女其曰有罪其奈何夏王¶
率止衆力率奪夏國(孔安國曰桀之君臣相率遏止衆/力使不得事農相率割剥夏之邑)¶