國邑魏丞相卒以御史大夫邴吉代　邴丞相吉者魯¶
國人也以讀書好法令至御史大夫孝宣帝時以有舊¶
故封為列侯而因為丞相明於事有大智後世稱之以¶
丞相病死子顯嗣後坐騎至廟不敬有詔奪爵一級失¶
列侯得食故國邑顯為吏至太僕坐官耗亂身及子男¶
有姦贓免為庶人邴丞相卒黄丞相代長安中有善相¶
工田文者與韋丞相魏丞相邴丞相微賤時㑹於客家¶
田文言曰今此三君者皆丞相也其後三人竟更相代¶