猶以大人跡為解無其效天子益怠厭方士之怪迂語¶
矣然終羈縻弗絶冀過其真自此之後方士言祠神者¶
彌衆然其效可睹矣(徐廣曰猶今人云其事已可知矣/皆不信之耳又數本皆無可字)¶
太史公曰余從巡祭天地諸神名山川而封禪焉入夀¶
官侍祠神語究觀方士祠官之言於是退而論次自古¶
以來用事於鬼神者具見其表裏後有君子得以覽焉¶
至若俎豆珪幣之詳獻酬之禮則有司存焉¶
　史記集解卷十二¶