國艾民可不敬與王其戒之(徐廣曰立八/年無後絶)　右齊王策¶
維六年四月乙巳皇帝使御史大夫湯廟立子旦為燕¶
王曰於戲小子旦受兹𤣥社朕承祖考維稽古建爾國¶
家封于北土世為漢藩輔於戲葷粥氏虐老獸心侵犯¶
寇盜加以姦巧邉萌於戲朕命將率徂征厥罪萬夫長¶
千夫長三十有二人皆來(張晏曰時所獲/三十二師也)降旗奔師(如/淳)¶
(曰偃其旗/鼓而來降)葷粥徙域(張晏曰匈/奴徙東也)北州以綏(臣瓚曰/綏安也)悉爾¶
心毋作怨毋俷(徐廣曰俷/一作非)毋乃廢備非教士士不得從¶