則主勢降乎上黨與成乎下禁之便臣請史官非秦記¶
皆燒之非博士官所職天下敢有藏詩書百家語者悉¶
詣守尉雜燒之有敢偶語詩書棄市(應劭曰禁民聚/語畏其謗已)以¶
古非今者族吏見知不舉者與同罪令下三十日不燒¶
黥為城旦(如淳曰律説論決為髠鉗輸邊築長城/畫日伺寇虜夜暮築長城城旦四歳也)所不¶
去者醫藥卜筮種樹之書若欲有學法令(徐廣曰一無/法令二字)¶
以吏為師制曰可三十五年除道道九原(地理志五原/郡有九原縣)¶
抵雲陽(徐廣曰表云道/九原通甘泉)塹山堙谷直通之於是始皇以¶