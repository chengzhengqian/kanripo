繆靖侯卒子康侯遂成立遂成卒子懷侯世宗立(徐廣/曰世)¶
(一作/他)世宗卒子侯終根立為太常坐法國除¶
汝隂侯夏侯嬰沛人也為沛廏司御每送使客還過沛¶
泗上亭與髙祖語未嘗不移日也嬰已而試補縣吏與¶
高祖相愛高祖戲而傷嬰人有告高祖(韋昭曰告白也/白高祖傷人)¶
高祖時為亭長重坐傷人(如淳曰為吏傷/人其罪重也)告故不傷嬰¶
(鄧展曰律有故乞鞫/高祖自告不傷人)嬰證之後獄覆嬰坐高祖擊嵗餘¶
掠笞數百終以是脫高祖高祖之初與徒屬欲攻沛也¶