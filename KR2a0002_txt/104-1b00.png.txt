以為郃陽侯高帝十一年秋淮南王英布反東并荆地¶
劫其國兵西度淮擊楚高帝自將徃誅之劉仲子沛侯¶
濞年二十有氣力以騎將從破布軍蘄西㑹甀布走荆¶
王劉賈為布所殺無後上患呉㑹稽輕悍無壯王以填¶
之諸子少乃立濞於沛為呉王(徐廣曰十二/年十月辛丑)王三郡五¶
十三城已拜受印高帝召濞相之謂曰若狀有反相心¶
獨悔業已拜因拊其背告曰漢後五十年東南有亂者¶
豈若邪(徐廣曰漢元年至景帝三年反五十冇三年駰/案應邵曰克期五十占者所知若秦始皇東廵)¶