至四月泄血死所以知奴病者脾氣周乗五藏傷部而¶
交故傷脾之色也望之殺然黃(徐廣曰殺/音蘇葛反)察之如死青¶
之兹衆醫不知以為大蟲不知傷脾所以至春死病者¶
胃氣黃黃者土氣也土不勝木故至春死所以至夏死¶
者脈法曰病重而脈順清者曰内關内關之病人不知¶
其所痛心急然無苦若加以一病死中春一愈順及一¶
時其所以四月死者診其人時愈順愈順者人尚肥也¶
奴之病得之汗流數出灸於火而以出見大風也菑川¶