十五年楚平王欲誅建建亡伍子胥奔吳晉公室卑而¶
六卿彊欲内相攻是以久秦晉不相攻三十一年吳王¶
闔閭與伍子胥伐楚楚王亡奔隨吳遂入郢楚大夫申¶
包胥來告急七日不食日夜哭泣於是秦乃發五百乘¶
救楚敗吳師吳師歸楚昭王乃得復入郢哀公立三十¶
六年卒太子夷公夷公蚤死不得立立夷公子是為惠¶
公惠公元年孔子行魯相事五年晉卿中行范氏反晉¶
晉使智氏趙簡子攻之范中行氏亡奔齊惠公立十年¶