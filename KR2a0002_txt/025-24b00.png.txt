尚矣所見天變皆國殊窟穴家占物怪以合時應其文¶
圖籍禨祥不法是以孔子論六經記異而說不書至天¶
道命不𫝊𫝊其人不待告告非其人雖言不著昔之𫝊¶
天數者高辛之前重黎於唐虞羲和有夏昆吾殷商巫¶
咸周室史佚萇𢎞於宋子韋鄭則裨竈在齊甘公(徐廣/曰或)¶
(曰甘公名徳/也本是魯人)楚唐昧趙尹皋魏石申夫天運三十嵗一¶
小變百年中變五百載大變三大變一紀三紀而大備¶
此其大數也為國者必貴三五上下各千嵗然後天人¶