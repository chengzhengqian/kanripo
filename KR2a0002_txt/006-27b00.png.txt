地為張楚(李竒曰張/大楚國也)勝自立為楚王居陳遣諸將徇地¶
山東郡縣少年苦秦吏皆殺其守尉令丞反以應陳涉¶
相立為侯王合從西鄉名為伐秦不可勝數也謁者(漢/書)¶
(百官表曰謁者秦/官掌賔贊受事)使東方來以反者聞二世二世怒下¶
吏後使者至上問對曰羣盜郡守尉方逐捕今盡得不¶
足憂上悦武臣自立為趙王魏咎為魏王田儋(服䖍曰/音負擔)¶
為齊王沛公起沛項梁舉兵會稽郡二年冬陳涉所遣¶
周章等將西至戲(應劭曰戲𢎞農湖西界也孟康曰水/名今戲亭是也蘇林曰邑名在新豐)¶