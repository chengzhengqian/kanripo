駭曰寡人何敢如是今主上雖急固有死耳安得不戴¶
高曰御史大夫鼂錯熒惑天子侵奪諸侯蔽忠塞賢朝¶
廷疾怨諸侯皆有倍畔之意人事極矣彗星出蝗蟲數¶
起此萬世一時而愁勞聖人之所以起也故呉王欲内¶
以鼂錯為討外隨大王後車彷徉天下所鄉者降所指¶
者下天下莫敢不服大王誠幸而許之一言則呉王率¶
楚王略函谷關守滎陽敖倉之粟距漢兵治次舍須大¶
王大王有幸而臨之則天下可并兩主分割不亦可乎¶