奮曰聴吾計可以彊霸天下夫不顧社稷之長利而聴¶
須臾之説詿誤人主無過此者大王不事秦秦下甲據¶
宜陽㫁韓之上地東取成臯滎陽則鴻臺之宫桑林之¶
苑(徐廣曰桑/一作粟)非王之有也夫塞成臯絶上地則王之國¶
分矣先事秦則安不事秦則危夫造禍而求其福報計¶
淺而怨深逆秦而順楚雖欲毋亡不可得也故為大王¶
計莫如為(于偽/切)秦秦之所欲莫如弱楚而能弱楚者莫¶
如韓非以韓能彊于楚也其地勢然也今王西面而事¶