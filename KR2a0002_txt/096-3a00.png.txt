攻破趙軍得其将司馬二人侯四人降吏卒二千四百¶
人從攻下邯鄲别下平陽(徐廣曰鄴/有平陽城)身斬守相所将卒¶
斬兵守郡守各一人(孟康曰將/兵郡守)降鄴從攻朝歌邯鄲及¶
别擊破趙軍降邯鄲郡六縣(徐廣曰邯鄲高/帝改曰趙國)還軍敖倉¶
破項籍軍成臯南擊絶楚饟道起滎陽至襄邑破項冠¶
軍魯下略地東至繒郯下邳南至蘄竹邑擊項悍濟陽¶
下還擊項籍陳下破之别定江陵降江陵柱國大司馬¶
以下八人身得江陵王生致之雒陽因定南郡從至陳¶