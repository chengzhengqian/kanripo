大母李太后曰先王有命無得以罍樽與人他物雖百¶
巨萬猶自恣也任王后絶欲得之平王襄直使人開府¶
取罍樽賜任王后李太后大怒漢使者來欲自言平王¶
襄及任王后遮止閉門李太后與爭門措指(晋灼曰許/慎措置措)¶
(以為/笮)遂不得見漢使者李太后亦私與食宫長及郎中¶
尹霸等士通亂而王與任王后以此使人風止李太后¶
李太后内有滛行亦已後病薨病時任皇后未嘗請病¶
薨又不持喪元朔中睢陽人類犴反者人有辱其父而¶