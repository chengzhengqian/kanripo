卜筮至預見表象先圖其利及猛將推鋒執節獲勝於¶
彼而蓍龜時日亦有力于此上尤加意賞賜至或數千¶
萬如丘子明之屬富溢貴寵傾于朝廷至以卜筮射蠱¶
道巫蠱時或頗中素有睚眦不快因公行誅恣意所傷¶
以破族滅門者不可勝數百僚蕩恐皆曰龜策能言後¶
事覺姧窮亦誅三族夫摓策定數(徐廣曰摓音/逢一作違)灼龜觀¶
兆變化無窮是以擇賢而用占焉可謂聖人重事者乎¶
周公卜三龜而武王有瘳紂為暴虐而元龜不占晉文¶