惠公卒子懿公赤立懿公即位好鶴滛樂奢侈九年翟¶
伐衛衛懿公欲發兵兵或畔大臣言曰君好鶴鶴可令¶
撃翟於是遂入殺懿公懿公之立也百姓大臣皆不服¶
自懿公父惠公朔之讒殺太子伋代立至於懿公常欲¶
敗之卒滅惠公之後而更立黔牟之弟昭伯頑之子申¶
為君是為戴公戴公申元年卒齊桓以衛數亂乃率諸¶
侯代翟為衛築楚丘立戴公弟燬為衛君(賈誼書曰衛/侯朝於周周)¶
(行人問其名答曰衞侯辟疆周行人還之曰啟疆辟疆/天子之號諸侯弗得用衛侯更其名曰燬然後受之)¶