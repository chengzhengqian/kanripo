言六國從横時沛公喜賜酈生食問曰計将安出酈生¶
曰足下起糾合之衆(一作烏合/一作瓦合)收散亂之兵不滿萬人¶
欲以徑入彊秦此所謂探虎口者也夫陳留天下之衝¶
四通五達之郊也(如淳曰四靣中央凡五達也/瓉曰四通五逹言無險阻)今其城¶
又多積粟臣善其令請得使之今下足下即不聴足下¶
舉兵攻之臣為内應於是遣酈生行沛公引兵隨之遂¶
下陳留號酈食其為廣野君酈生言其弟酈商使将數¶
千人從沛公西南略地酈生常為説客馳使諸侯漢三¶