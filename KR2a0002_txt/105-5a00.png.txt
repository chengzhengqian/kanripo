以為諸侯王多長(張晏曰/多長年)上初即位富於春秋蚡以肺¶
腑為京師相非痛折節以禮詘之天下不肅當是時丞¶
相入奏事坐語移日所言皆聴薦人或起家至二千石¶
權移主上上乃曰君除吏已盡未吾亦欲除吏嘗請考¶
工地益宅(漢書百官表曰少府有/考工室如淳曰官名也)上怒曰君何不遂取¶
武庫是後乃退嘗召客飲坐其兄葢侯(徐廣曰王后兄/王信也太山有)¶
(葢縣樂安/有益縣也)南鄉自坐東鄉以為漢相尊不可以兄故私¶
橈武安由此滋驕治宅甲諸第(徐廣曰為諸/第之上也)田園極膏¶