何見之晩斯曰吾聞晉易太子三世不安齊桓兄弟爭¶
位身死為戮紂殺親戚不聽諫者國為丘墟遂危社稷¶
三者逆天宗廟不血食斯其猶人哉安足為謀高曰上¶
下合同可以長久中外若一事無表裏君聽臣之計即¶
長有封侯世世稱孤必有喬松之夀孔墨之智今釋此¶
而不從禍及子孫足以為寒心善者因禍為福君何處¶
焉斯乃仰天而歎垂淚太息曰嗟乎獨遭亂世旣以不¶
能死安託命哉於是斯乃聽高高乃報胡亥曰臣請奉¶