留二十八日不行復益增壘秦間來入趙奢善食而遣¶
之間以報秦將秦將大喜曰夫去國三十里而軍不行¶
乃增壘閼與非趙地也趙奢旣已遣秦間乃卷甲而趨¶
之二日一夜至令善射者去閼與五十里而軍軍壘成¶
秦人聞之悉甲而至軍士許厯請以軍事諫趙奢曰内¶
之許厯曰秦人不意趙師至此其來氣盛將軍必厚集¶
其陣以待之不然必敗趙奢曰請受令許厯曰請就鈇¶
質之誅趙奢曰胥後令邯鄲許厯復請諫曰先據北山¶