家居茂陵天子曰司馬相如病甚可往從悉取其書若¶
不然後失之矣使所忠往而相如已死家無書問其妻¶
對曰長卿固未甞有書也時時著書人又取去即空居¶
長卿未死時為一卷書曰有使者來求書奏之無他書¶
其遺扎書言封禪事奏所忠忠奏其書天子異之其書¶
曰伊上古之初肇自昊穹兮生民歴撰列辟以迄于秦¶
(徐廣曰撰/一作選)率邇者踵武(徐廣曰率循也邇近也武/迹也循省世近之遺迹)逖聽¶
者風聲(徐廣曰逖逺也聽/察逺古之風聲)紛綸葳蕤堙滅而不稱者不¶