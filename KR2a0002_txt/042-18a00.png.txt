子王假立王假元年燕太子丹使荆軻刺秦王秦王覺¶
之(徐廣曰二/年新鄭反)三年秦灌大梁虜王假(列女傳曰/秦殺假)遂滅魏¶
以為郡縣¶
太史公曰吾適故大梁之墟墟中人曰秦之破梁引河¶
溝而灌大梁三月城壞王請降遂滅魏説者皆曰魏以¶
不用信陵君故國削弱至於亡余以為不然天方令秦¶
平海内其業未成魏雖得阿衡之佐曷益乎¶
　¶