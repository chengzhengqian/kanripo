季布廼大説引入留數月為上客厚送之季布名所以¶
益聞者曹丘揚之也季布弟季心(徐廣曰/一作子)氣葢關中遇¶
人恭謹為任俠方數千里士皆爭為之死嘗殺人亡之¶
呉從袁絲匿長事袁絲弟畜灌夫籍福之屬嘗為中司¶
馬(如淳曰中/尉之司馬)中尉郅都不敢不加禮少年多時時竊籍¶
其名以行當是時季心以勇布以諾著聞關中季布母¶
弟丁公(晉灼曰楚漢春/秋云薛人名固)為楚将丁公為項羽逐窘髙祖¶
彭城西短兵接髙祖急顧丁公曰兩賢豈相厄哉於是¶