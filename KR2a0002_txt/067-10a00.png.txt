魏王曰寡人不肖未嘗得聞明教今主君以趙王之詔¶
詔之敬以國従因東説齊宣王曰齊南有泰山東有琅¶
邪西有清河北有勃海此所謂四塞之國也齊地方二¶
千餘里帶甲數十萬粟如邱山三軍之良五家之兵進¶
如鋒矢戰如雷霆解如風雨即有軍役未嘗倍泰山絶¶
清河涉勃海也臨菑之中七萬戸臣竊度之不下戸三¶
男子三七二十一萬不待發于逺縣而臨菑之卒固已¶
二十一萬矣臨菑甚富而實其民無不吹竽鼓瑟彈琴¶