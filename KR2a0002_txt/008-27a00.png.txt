(其勢亦敵也蘇林曰十二得十中之二二十萬/人當百萬言齊雖固不如秦二萬乃當百萬)故此東¶
西秦也非親子弟莫可使王齊矣髙祖曰善賜黃金五¶
百斤後十餘日封韓信為淮陰侯分其地為二國髙祖¶
曰將軍劉賈數有功以為荆王王淮東弟交為楚王王¶
淮西子肥為齊王王七十餘城民能齊言者皆屬齊(漢/書)¶
(音義曰此言時民流移/故使齊言者還齊也)乃論功與諸列侯剖符行封徙¶
韓王信太原七年匈奴攻韓王信馬邑信因與同謀反¶
太原白土(徐廣曰/在上郡)曼丘臣王黃立故趙將趙利為王以¶