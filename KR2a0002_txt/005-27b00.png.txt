賓魏後秦使摎伐魏取吳城(徐廣曰/在大陽)韓王入朝魏委國聼¶
令五十四年王郊見上帝於雍五十六年秋昭襄王卒¶
子孝文王立尊唐八子為唐太后(徐廣曰八子者/妾媵之號姓唐)而合¶
其葬於先王韓王衰絰入弔祠諸侯皆使其將相來弔¶
祠視喪事孝文王元年赦罪人修先王功臣襃厚親戚¶
弛苑囿孝文王除喪十月己亥即位三日辛丑卒子莊¶
襄王立莊襄王元年大赦罪人修先王功臣施德厚骨¶
肉而布惠於民東周君與諸侯謀秦秦使相國吕不韋¶