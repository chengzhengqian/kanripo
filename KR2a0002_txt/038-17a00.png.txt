乃令司馬奮揚召太子建欲誅之太子聞之亡奔宋無¶
忌曰伍奢有二子不殺者為楚國患盍以免其父召之¶
必至於是王使使謂奢能致二子則生不能將死奢曰¶
尚至胥不至王曰何也奢曰尚之為人亷死節慈孝而¶
仁聞召而免父必至不顧其死胥之為人智而好謀勇¶
而矜功知來必死必不來然為楚國憂者必此子於是¶
王使人召之曰來吾免爾父伍尚謂伍胥曰聞父免而莫¶
奔不孝也父戮莫報無謀也度能任事智也子其行矣¶