願大王孰察之昔卞和獻寶楚王刖之(應劭曰卞和得/玉璞獻之武王)¶
(武王示玉人玉人曰石也刖右足武王没復獻文王玉/人復曰石也刖其左足至成王時卞和抱璞哭於郊乃)¶
(使玉尹攻之/果得寳玉)李斯竭忠胡亥極刑是以箕子佯狂接輿¶
辟世(張晏曰楚賢人/佯狂避世也)恐遭此患也願大王孰察卞和李¶
斯之意而後楚王胡亥之聽無使臣為箕子接輿所笑¶
臣聞比干剖心子胥鴟夷臣始不信乃今知之願大王¶
孰察少加憐焉諺曰有白頭如新傾葢如故(恒譚新論/曰言内有)¶
(以相知與否/不在新故也)何則知與不知也故昔樊於期逃秦之燕¶