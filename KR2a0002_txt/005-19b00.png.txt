出奇計彊秦者吾且尊官與之分土於是乃出兵東圍¶
陜城西斬戎之獂王(地理志天水有獂道縣/應劭曰獂戎邑音桓)衛鞅聞是令¶
下西入秦因景監求見孝公二年天子致胙三年衛鞅¶
說孝公變法修刑内務耕稼外勸戰死之賞罰孝公善¶
之甘龍杜摯等弗然相與爭之卒用鞅法百姓苦之居¶
三年百姓便之乃拜鞅為左庶長其事在商君語中七¶
年與魏惠王會杜平八年與魏戰元里有功十年衛鞅¶
為大良造將兵圍魏安邑降之(地理志曰河/東有安邑縣)十二年作¶