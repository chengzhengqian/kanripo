詔書刻石因明白矣臣昧死請制曰可遂至遼東而還於¶
是二世乃遵用趙髙申法令乃陰與趙髙謀曰大臣不服¶
官吏尚彊及諸公子必與我争為之奈何髙曰臣固願言¶
而未敢也先帝之大臣皆天下累世名貴人也積功勞世¶
以相傳久矣今髙素小賤陛下幸稱舉令在上位管中事¶
大臣鞅鞅特以貌從臣其心實不服今上出不因此時案¶
郡縣守尉有罪者誅之上以振威天下下以除去上生平¶
所不可者今時不師文而決於武力願陛下遂從時毋疑¶