臣専制然陛下從代乘六乘傳馳不測之淵(瓚曰大臣/共誅諸吕)¶
(禍福尚未可知/故曰不測也)雖賁育之勇不及陛下(孟康曰孟賁夏/育皆古勇者也)¶
陛下至代邸西向讓天子位者再南面讓天子位者三¶
夫許由一讓而陛下五以天下讓過許由四矣且陛下¶
遷淮南王欲以苦其志使改過有司衛不謹故病死於¶
是上乃解曰将奈何盎曰淮南王有三子唯在陛下耳¶
於是文帝立其三子皆為王盎由此名重朝廷袁盎常¶
引大體忼慨宦者趙同(徐廣曰漢/書作談字)以數幸嘗害袁盎袁¶