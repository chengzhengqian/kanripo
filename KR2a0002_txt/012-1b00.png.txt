以膠東王為太子孝景十六年崩太子即位為孝武皇¶
帝(張晏曰武帝以景帝元年生七歳為太/子為太子十歳而景帝崩時年十六矣)孝武皇帝初¶
即位尤敬鬼神之祀元年漢興已六十餘歳矣(徐廣曰/六十七)¶
(年歳在/辛丑)天下乂安薦紳之屬皆望天子封禪改正度也¶
而上鄉儒術招賢良趙綰王臧等以文學為公卿欲議¶
古立明堂城南以朝諸侯草巡狩封禪改厯服色事未¶
就會竇太后治黃老言不好儒術使人微得趙綰等姦¶
利亊(徐廣曰纎/微伺察之)召案綰臧綰臧自殺諸所興為者皆廢¶