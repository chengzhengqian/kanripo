直諫得此禍國人以是不附厲公六年春鄭倍晉與楚¶
盟晉怒欒書曰不可以當吾世而失諸侯乃發兵厲公¶
自將五月渡河聞楚兵來救范文子請公欲還郤至曰¶
發兵誅逆見彊辟之無以令諸侯遂與戰癸巳射中楚¶
共王目楚兵敗於鄢(徐廣曰/一作焉)陵(服䖍曰鄢陵鄭/之東南地也)子反收¶
餘兵拊循欲復戰晉患之共王召子反其侍者豎陽穀¶
進酒子反醉不能見王怒讓子反子反死王遂引兵歸¶
晉由此威諸侯欲以令天下求霸厲公多外嬖姬歸欲¶