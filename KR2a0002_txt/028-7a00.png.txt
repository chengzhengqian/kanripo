計不可勝數于是縣官大空而富商大賈或蹛財役貧¶
(漢書音義曰蹛/停也一曰貯也)轉轂百數(李竒曰/車也)廢居居邑(徐廣曰廢/居者貯畜)¶
(之名也有所廢有所畜言其乘時射利也駰案服/䖍曰居轂于邑也如淳曰居賤物于邑中以待貴)封君¶
皆低首仰給(晉灼曰低音抵距服/䖍曰仰給于商賈)冶鑄煮鹽財或累萬¶
金而不佐國家之急黎民重困于是天子與公卿議更¶
錢造幣以贍用而摧浮淫并兼之徒是時禁苑有白鹿¶
而少府多銀錫自孝文更造四銖錢至是歲四十餘年¶
從建元以來用少縣官徃徃即多銅山而鑄錢民亦間¶