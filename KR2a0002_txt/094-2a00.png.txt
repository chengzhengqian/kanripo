計四嵗(張晏曰以列侯典校郡國簿書如淳曰以其所/主因以為官號與計相同時所卒立非久施也)¶
是時蕭何為相國而張蒼乃自秦時為柱下史明習天¶
下圖書計籍蒼又善用算律厯故令蒼以列侯居相府¶
領主郡國上計者黔布反亾漢立皇子長為淮南王而¶
張蒼相之十四年遷為御史大夫周昌者沛人也其從¶
兄曰周苛秦時皆為泗水卒史及高祖起沛擊破泗水¶
守監於是周昌周苛自卒史從沛公沛公以周昌為職¶
志(徐廣曰主/旗幟之屬)周苛為客(張晏曰為帳下/賓客不掌官)從入關破秦沛¶