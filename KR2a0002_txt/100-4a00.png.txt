之平也一傾而天下用法皆為輕重民安所錯其手足¶
唯陛下察之良乆上曰廷尉當是也其後有人盜髙廟¶
坐前玉環捕得文帝怒下廷尉廷尉治釋之案律盜宗¶
廟服御物者為奏奏當棄市上大怒曰人之無道乃盜¶
先帝廟器吾屬廷尉者欲致族之而君以法奏之非吾¶
所以共承宗廟意也釋之免冠頓首謝曰法如是足也¶
(徐廣曰足/一作止也)且罪等(如淳曰俱死罪也盜玉環/不若盜長陵土之逆也)然以逆順¶
為差今盜宗廟器而族之有如萬分之一假令愚民取¶