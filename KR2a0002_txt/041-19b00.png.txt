亡社稷奈何夫有髙世之名必有遺俗之累吾欲胡服¶
樓緩曰善羣臣皆不欲於是肥義侍王曰簡襄主之烈¶
計胡翟之利為人臣者寵有孝悌長幼順明之節通有¶
補民益主之業此兩者臣之分也今吾欲繼襄主之跡¶
開於胡翟之鄉而卒世不見也為敵弱用力少而功多¶
可以毋盡百姓之勞而序徃古之勲夫有髙世之功者¶
負遺俗之累有獨智之慮者任驁民之怨今吾將胡服¶
騎射以教百姓而世必議寡人奈何肥義曰臣聞疑事¶