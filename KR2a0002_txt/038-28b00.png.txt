於秦而請救秦乃遣客卿通將兵救楚三國引兵去二¶
十七年秦大夫有私與楚太子鬭楚太子殺之而亡歸¶
二十八年秦乃與齊韓魏共攻楚殺楚將唐昧取我重¶
邱而去二十九年秦復攻楚大破楚楚軍死者二萬殺¶
我將軍景缺懷王恐乃使太子為質於齊以求平三十¶
年秦復伐楚取八城秦昭王遺楚王書曰始寡人與王¶
約為弟兄盟于黃棘太子為質至驩也太子陵殺寡人¶
之重臣不謝而亡去寡人誠不勝怒使兵侵君王之邊¶