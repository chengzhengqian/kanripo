客之請孤立行一意而已見文法輒取亦不覆按求官¶
屬陰罪湯為人多詐舞智以御人(韋昭曰/制御人)始為小吏乾¶
没(徐廣曰隨世沈浮也駰案服䖍曰射/成敗也如淳曰得利為乾失利為没)與長安富賈田¶
甲魚翁叔之屬交私(徐廣曰/姓魚也)及列九卿收接天下名士¶
大夫已心内雖不合然陽浮慕之是時上方鄉文學湯¶
決大獄欲傅古義乃請博士弟子治尚書春秋補廷尉¶
史亭疑法(李竒曰/亭平也)奏讞疑事必豫先為上分别其原上¶
所是受而著讞決法廷尉絜令(韋昭曰/在板絜)揚主之明奏事¶