臨汝侯方與程不識耳語又不避席夫無所發怒乃罵¶
臨汝侯曰生平毁程不識不直一錢今日長者為壽乃¶
效兒女呫囁耳語(韋昭曰呫囁/附耳小語聲)武安謂灌夫曰程李俱¶
東西宫衞尉(漢書音義曰李廣為/東宫程不識為西宫)今衆辱程將軍仲孺¶
獨不為李將軍地乎(如淳曰李將軍李廣也/猶今人言為除地也)灌夫曰今¶
日斬頭陷胷何知程李乎坐乃起更衣稍稍去魏其侯¶
去麾灌夫出武安遂怒曰此吾驕灌夫罪乃令騎畱灌¶
夫灌夫欲出不得籍福起為謝案灌夫項令謝夫愈怒¶