壖垣為宫上徵榮榮行祖於江陵北門既已上車軸折車¶
廢江陵父老流涕竊言曰吾王不反矣榮至詣中尉府簿¶
中尉郅都責訊王王恐自殺葬藍田燕數萬銜土置冢上¶
百姓憐之榮最長死無後國除地入于漢為南郡　　右三¶
國本王皆栗姬之子也魯共王餘以孝景前二年用皇子¶
為淮陽王二年吳楚反破後以孝景前三年徙為魯王好¶
治宫室苑囿狗馬季年好音不喜辭辯為人吃二十六年卒¶
子光代為王初好音輿馬晩節嗇惟恐不足於財　　江都¶