微子故能仁賢乃代武庚故殷之餘民甚戴愛之微子¶
開卒立其弟衍是為微仲(禮記曰微子舍其孫腯而立/衍也鄭𤣥曰微子適子死立)¶
(其弟衍/殷禮也)微仲卒子宋公稽立宋公稽卒子丁公申立丁¶
公申卒子湣公共立湣公共卒弟煬公熙立煬公即位¶
湣公子鮒祀(徐廣曰鮒/一作魴)殺煬公而自立曰我當立是為¶
厲公厲公卒子釐公舉立釐公十七年周厲王出奔彘¶
二十八年釐公卒子惠公覸立(徐廣曰覸/音古莧反)惠公四年周¶
宣王即位三十年惠公卒子哀公立哀公元年卒子戴¶