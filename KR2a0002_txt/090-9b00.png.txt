已從使諠言者東告齊齊必從風而服雖有智者亦不¶
知為齊計矣如是則天下事皆可圖也兵固有先聲而¶
後實者此之謂也韓信曰善從其策發使使燕燕從風¶
而靡乃遣使報漢因請立張耳為趙王以鎮撫其國漢¶
王許之乃立張耳為趙王楚數使竒兵渡河擊趙趙王¶
耳韓信往來救趙因行定趙城邑發兵詣漢楚方急圍漢¶
王於滎陽漢王南出之宛葉間得黥布走入成臯楚又¶
復急圍之六月漢王出成臯東渡河獨與滕公俱從張¶