君臣之願也於是乃罷淫樂聽政所誅者數百人所進¶
者數百人任伍舉蘇從以政國人大說是嵗滅庸六年¶
伐宋獲五百乘八年伐陸渾戎(服䖍曰陸渾/戎在洛西也)遂至洛觀¶
兵於周郊(服䖍曰觀兵/陳兵於周也)周定王使王孫滿勞楚王(服䖍/曰以)¶
(郊勞禮/迎之也)楚王問鼎大小輕重(杜預曰示欲/偪周取天下)對曰在德不¶
在鼎莊王曰子無阻九鼎楚國折鉤之喙足以為九鼎¶
王孫滿曰嗚呼君王其忘之乎昔虞夏之盛逺方皆至¶
貢金九牧(服䖍曰使九/州之牧貢金)鑄鼎象物(賈逵曰象所圖/物著之於鼎)百物¶