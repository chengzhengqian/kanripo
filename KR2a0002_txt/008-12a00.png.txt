遂先諸侯至霸上秦王子嬰素車白馬係頸以組封皇¶
帝璽符節降軹道旁諸將或言誅秦王沛公曰始懷王¶
遣我固以能寛容且人已服降又殺之不祥乃以秦王¶
屬吏遂西入咸陽欲止宫休舍樊噲張良諫乃封秦重¶
寶財物府庫還軍霸上召諸縣父老豪桀曰父老苦秦¶
苛法乆矣誹謗者族偶語者棄市(應劭曰秦禁民聚語/偶對也瓚曰始皇本)¶
(紀曰偶語經/書者棄市)吾與諸侯約先入關者王之吾當王闗中¶
與父老約法三章耳殺人者死傷人及盜抵罪(應劭曰/抵至也)¶