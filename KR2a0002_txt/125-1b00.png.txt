其於周尤甚及秦可見代王之入任於卜者太卜之起¶
由漢興而有司馬季主者楚人也卜於長安東市宋忠¶
為中大夫賈誼為博士同日俱出洗沐相從議論誦易¶
先王聖人之道術究徧人情相視而歎賈誼曰吾聞古¶
之聖人不居朝廷必在卜醫之中今吾已見三公九卿¶
朝士大夫皆可知矣試之卜數中以觀采二人即同輿¶
而之市游於卜肆中天新雨道少人司馬季主間坐弟¶
子三四人侍方辯天地之道日月之運陰陽吉凶之本¶