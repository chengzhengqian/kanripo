仲尼畏匡菜色陳蔡此皆學士所謂有道仁人也猶然¶
遭此菑况以中材而涉亂世之末流乎其遇害何可勝¶
道哉鄙人有言曰何知仁義已嚮其利者為有徳故伯¶
夷醜周餓死首陽山而文武不以其故貶王跖蹻暴利¶
其徒誦義無窮由比觀之竊鉤者誅竊國者侯侯之門¶
仁義存非虚言也今拘學或抱咫尺之義久孤於世豈¶
若卑論儕俗與世沈浮而取榮名哉而布衣之徒設取¶
予然諾千里誦義為死不顧世此亦有所長非茍而已¶