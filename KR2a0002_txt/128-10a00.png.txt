(從也如淳曰款寛也請除/守塞者自保不為冦害)請來獻見者不可勝道臣下¶
百官力誦聖德猶不能宣盡其意且士賢能而不用有¶
國者之恥主上明聖而德不布聞有司之過也且余嘗¶
掌其官廢明聖盛德不載滅功臣世家賢大夫之業不¶
述墮先人所言罪莫大焉余所謂述故事整齊其世傳¶
非所謂作也而君比之於春秋謬矣於是論次其文七¶
年(徐廣曰天/漢三年)而太史公遭李陵之禍幽於縲紲乃喟然¶
而嘆曰是余之罪也夫是余之罪也夫身毁不用矣退¶