就國無為天子吏者蔡仲卒子蔡伯荒立蔡伯荒卒子宫¶
侯立宫侯卒子厲侯立厲侯卒子武侯立武侯之時周厲¶
王失國奔彘共和行政諸侯多叛周武侯卒子夷侯立夷侯¶
十一年周宣王即位二十八年夷侯卒子釐侯所事立¶
釐侯三十九年周幽王為犬戎所殺周室卑而東徙秦始¶
得列為諸侯四十八年釐侯卒子共侯興立共侯二年卒¶
子戴侯立戴侯十年卒子宣侯措父立宣侯二十八年魯¶
𨼆公初立三十五年宣侯卒子桓侯封人立桓侯三年魯¶