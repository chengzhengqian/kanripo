耳王公大人初見其術懼然顧化其後不能行之是以¶
騶子重于齊適梁恵王郊迎執賓主之禮適趙平原君¶
側行襒席如燕昭王擁彗先驅請列弟子之座而受業¶
築碣石宫身親往師之作主運其游諸侯見尊禮如此¶
豈與仲尼菜色陳蔡孟軻困于齊梁同乎哉故武王以¶
仁義伐紂而王伯夷餓不食周粟衛靈公問陳而孔子¶
不答梁恵王謀欲攻趙孟軻稱大王去邠此豈有意阿¶
世俗茍合而已哉持方柄欲内圜鑿其能入乎或曰伊¶