薄賦歛以遂主得衆之心萬民戴王死而不忘罪七矣¶
若斯之為臣者罪足以死固久矣上幸盡其能力乃得¶
至今願陛下察之書上趙高使吏棄去不奏曰囚安得¶
上書趙高使其客十餘輩詐為御史謁者侍中更往覆¶
訊斯斯更以其實對輒使人復榜之後二世使人驗斯¶
斯以為如前終不敢更言辭服奏當上二世喜曰微趙¶
君㡬為丞相所賣及二世所使案三川之守至則項梁¶
已擊殺之使者來會丞相下吏趙高皆妄為反辭二世二¶