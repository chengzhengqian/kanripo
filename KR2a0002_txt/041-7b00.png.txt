子受賂厚遇之趙簡子疾五日不知人大夫皆懼醫扁¶
鵲視之出董安于問(韋昭曰安于/簡子家臣)扁鵲曰血脈治也而¶
何怪在昔秦繆公嘗如此七日而寤寤之日告公孫支¶
與子輿曰我之帝所甚樂吾所以乆者適有學也帝告¶
我晉國將大亂五世不安其後將霸未老而死霸者之¶
子且令而國男女無别公孫支書而藏之秦讖於是出¶
矣獻公之亂文公之霸而襄公敗秦師於殽而歸縱淫¶
此子之所聞今主君之疾與之同不出三日疾必間間¶