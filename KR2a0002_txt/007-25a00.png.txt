煩(應劭曰樓煩胡/也今樓煩縣)楚挑戰三合樓煩輒射殺之項王大¶
怒乃自被甲持戟挑戰樓煩欲射之項王瞋目叱之樓¶
煩目不敢視手不能發遂走還入壁不敢復出漢王使¶
人間問之乃項王也漢王大驚於是項王乃即漢王相¶
與臨廣武間而語漢王數之項王怒欲一戰漢王不聽¶
項王伏弩射中漢王漢王傷走入成皋項王聞淮陰侯¶
已舉河北破齊趙且欲擊楚乃使龍且(韋昭曰音/子閭反)徃擊¶
之淮陰侯與戰騎將灌嬰擊之大破楚軍殺龍且韓信¶