天子之輿也龍旂九旒天子之旌也青黑緣者天子之¶
葆龜也(公羊傳曰龜青緣何休曰緣甲&KR0971;/也千嵗之龜青&KR0971;明乎吉凶也)從之以牛羊¶
之羣則所以贈諸侯也(鄭𤣥曰贈諸侯謂來/朝將去送之以禮也)樂也者情¶
之不可變者也禮也者理之不可易者也(鄭𤣥曰理/猶事也)樂¶
統同禮别異(鄭𤣥曰統同和合也/辨異異尊卑之位)禮樂之說貫乎人情¶
矣窮本知變樂之情也著誠去偽禮之經也禮樂見天¶
地之情達神明之德降興上下之神(鄭𤣥曰降下/也興猶出也)而凝¶
是精粗之體領父子君臣之節(鄭𤣥曰凝猶成也精粗謂/萬物大小也領猶理治)¶