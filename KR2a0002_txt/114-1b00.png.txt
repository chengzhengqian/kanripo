北至楪榆(韋昭曰在益/州楪音葉)名為嶲昆明(徐廣曰永昌/有嶲唐縣)皆編¶
髪隨畜遷徙毋常處毋君長地方可數千里自嶲以東¶
北君長以什數徙筰都最大(徐廣曰徙在漢嘉/筰音昨在越嶲)自筰以¶
東北君長以什數冉駹最大其俗或土著或移徙在蜀¶
之西自冉駹以東北君長以什數白馬最大皆氐類也¶
此皆巴蜀西南外蠻夷也始楚威王時使將軍莊蹻將¶
兵循江上畧巴蜀黔中以西莊蹻者故楚莊王苖裔也¶
蹻至滇池地方三百里旁平地肥饒數千里以兵威定¶