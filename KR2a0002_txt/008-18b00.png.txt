陽南築甬道屬之河以取敖倉與項羽相距歳餘項羽¶
數侵奪漢甬道漢軍之食遂圍漢王漢王請和割滎陽¶
以西者為漢項王不聽漢王患之乃用陳平之計予陳¶
平金四萬斤以間疏楚君臣於是項羽乃疑亞父亞父¶
是時勸項羽遂下滎陽及其見疑乃怒辭老願賜骸骨¶
歸卒伍未至彭城而死漢軍絶食乃夜出女子東門二¶
千餘人被甲楚因四面擊之將軍紀信乃乘玉駕詐為¶
漢王誑楚楚皆呼萬歳之城東觀以故漢王得與數十¶