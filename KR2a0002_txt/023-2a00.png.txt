孫武申明軍約賞罰必信卒伯諸侯兼列邦土雖不及¶
三代之誥誓然身寵君尊當世顯揚可不謂榮焉豈與¶
世儒闇於大較不權輕重猥云德化不當用兵大至窘¶
辱失守小乃侵犯削弱遂執不移等哉故教笞不可廢¶
於家刑罰不可捐於國誅伐不可偃於天下用之有巧¶
拙行之有逆順耳夏桀殷紂手摶豺狼足追四馬勇非¶
微也百戰克勝諸侯懾服權非輕也秦二世宿軍無用¶
之地連兵於邊陲力非弱也結怨匈奴絓禍於越勢非¶