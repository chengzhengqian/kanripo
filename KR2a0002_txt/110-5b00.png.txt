言九事其八事為律令一事諌伐匈奴其辭曰臣聞明¶
主不惡切諌以博觀忠臣不敢避重誅以直諌是故事¶
無遺䇿而功流萬世今臣不敢隠忠避死以效愚計願¶
陛下幸赦而少察之司馬法曰國雖大好戰必亡天下¶
雖平忘戰必危天下既平天子大凱(應劭曰大凱周禮/還師振旅之樂)¶
春蒐秋獮諸侯春振旅秋治兵所以不忘戰也(宋均曰/春秋少)¶
(陽少隂氣弱未全須人功而後用士庶法之教而後成/宗仁本義天子諸侯必春秋講武簡閲車徒以順時氣)¶
(不忘/戰也)且夫怒者逆徳也兵者凶器也爭者末節也¶