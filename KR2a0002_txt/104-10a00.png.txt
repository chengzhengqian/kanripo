不自意全又以為諸侯已得劇孟劇孟今無動吾據滎¶
陽以東無足憂者至淮陽問父絳侯故客鄧都尉曰䇿¶
安出客曰呉兵鋭甚難與爭鋒楚兵輕不能乆方今為¶
將軍計莫若引兵東北壁昌邑以梁委呉呉必盡鋭攻¶
之將軍深溝高壘使輕兵絶淮泗口塞呉饟道彼呉梁¶
相敝而糧食竭乃以全强制其罷極破呉必矣條侯曰¶
善從其䇿遂堅壁昌邑南輕兵絶呉饟道呉王之初發¶
也呉臣田禄伯為大將軍田禄伯曰兵屯聚而西無佗¶