女舜飭下二女於媯汭(孔安國曰舜所/居媯水之汭)如婦禮堯善之¶
乃使舜慎和五典(鄭𤣥曰五典五教也/葢試以司徒之職)五典能從乃徧¶
入百官百官時序賓於四門四門穆穆諸侯遠方賓客¶
皆敬(馬融曰四門四方之門諸侯羣/臣朝者舜賓迎之皆有美徳也)堯使舜入山林¶
川澤暴風雷雨舜行不迷堯以為聖召舜曰女謀事至¶
而言可績三年矣(鄭𤣥曰三年者賔/四門之後三年也)女登帝位舜讓於¶
徳不懌(徐廣曰音亦今文尚/書作不怡怡懌也)正月上日(馬融曰上/日朔日也)舜受¶
終於文祖文祖者堯太祖也(鄭𤣥曰文祖者五府/之大名猶周之眀堂)於是¶