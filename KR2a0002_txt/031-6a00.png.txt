保施小民不侮鰥寡(孔安國曰小人之所依依仁政也/故能安順於衆民不敢侮慢惸獨)¶
(也/)故祖甲饗國三十三年(王肅曰先中宗後祖/甲先盛徳後有過也)多士稱¶
曰自湯至于帝乙無不率祀明徳帝無不配天者(孔安/國曰)¶
(無敢失天道者/故無不配天也)在今後嗣王紂誕滛佚不顧天及民之¶
從也(徐廣曰一作敬之也駰案馬融曰紂大滛樂其/逸無所能顧念於天施顯道於民而敬之也)其¶
民皆可誅周多士文王日中昃不暇食饗國五十年作¶
此以誡成王成王在豐天下已安周之官政未次序於¶
是周公作周官官别其宜作立政(孔安國曰周公既致/政成王恐其怠忽故)¶