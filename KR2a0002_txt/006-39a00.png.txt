法先詐力而後仁義以暴虐為天下始夫并兼者髙詐¶
力安定者貴順權此言取與守不同術也秦離戰國而¶
王天下其道不易其政不改是其所以取之守之者異¶
也孤獨而有之故其亡可立而待借使秦王計上世之¶
事竝殷周之迹以制御其政後雖有淫驕之主而未有¶
傾危之患也故三王之建天下名號顯美功業長乆今¶
秦二世立天下莫不引領而觀其政夫寒者利裋褐(徐/廣)¶
(曰一作短小/𥜗也音豎)而飢者甘糟糠天下之嗸嗸新主之資也¶