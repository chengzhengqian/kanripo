轔轢乗騎之所蹂若(徐廣曰蹂/音人久反)人民之所蹈躤與其窮¶
極倦谻(徐廣曰/音劇)驚憚慴伏不被創刃而死者佗佗籍籍¶
填坑滿谷掩平彌澤於是乎游戱懈怠置酒乎昊天之¶
臺張樂乎轇輵之宇(徐廣曰/輵音葛)撞千石之鐘立萬石之鉅¶
建翠華之旗樹靈鼉之鼓(郭璞曰木貫鼔中加/羽葆其上所謂樹鼓)奏陶唐¶
氏之舞聽葛天氏之歌(漢書音義曰葛天氏古帝王之/號也吕氏春秋曰葛天氏之樂)¶
(三人操牛尾/投足以歌)千人唱萬人和山陵為之震動(徐廣曰/一作勲)川¶
谷為之蕩波巴俞宋蔡淮南于遮(郭璞曰巴西閬中有/俞水獠人居其上皆)¶