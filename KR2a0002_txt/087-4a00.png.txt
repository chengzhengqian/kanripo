其言乃行收兵得數萬人號武臣為武信君下趙十城¶
餘皆城守莫肯下乃引兵東北擊范陽范陽人蒯通説¶
范陽令曰(漢書曰范/陽令徐公)竊聞公之將死故弔雖然賀公得¶
通而生范陽令曰何以弔之對曰秦法重足下為范陽¶
令十年矣殺人之父孤人之子斷人之足黥人之首不¶
可勝數然而慈父孝子莫敢倳刃(徐廣曰/倳音胾)公之腹中者¶
(李竒曰東方人以/物插地皆為倳)畏秦法耳今天下大亂秦法不施然¶
則慈父孝子且倳刃公之腹中以成其名此臣之所以¶