百寮之率萬民之表也未有樹直表而得曲影者也孔¶
子不云乎子率而正孰敢不正舉善而教不能則勸維¶
漢興以來股肱宰臣身行儉約輕財重義較然著明未¶
有若故丞相平津侯公孫𢎞者也位在丞相而為布被¶
脫粟之飯不過一肉故人所善賔客皆分奉禄以給之¶
無有所餘誠内自克約而外從制汲黯詰之乃聞于朝¶
此可謂減於制度(應劭曰禮貴有常/尊衣服有常品)而可施行者也徳¶
優則行否則止與内奢泰而外為詭服以釣虚譽者殊¶