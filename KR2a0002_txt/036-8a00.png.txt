凶(鄭𤣥曰此逆者多以故舉/事於境内則吉境外則凶)龜筮共違于人用靜吉用¶
作凶(孔安國曰安以守常則吉動則凶鄭𤣥曰龜/筮皆與人謀相違人雖三從猶不可以舉事)庶徵¶
曰雨曰暘曰奥曰寒曰風曰時(孔安國曰雨以潤物陽/以乾物煖以長物寒以)¶
(成物風以動物五者/各以時所以為衆驗)五者來備各以其序庶草繁廡(孔/安)¶
(國曰言五者備至各以次/序則衆草木繁庶滋豐也)一極備凶一極亡凶(孔安國/曰一者)¶
(備極過甚則凶一者極無不至/亦凶謂其不時失敘之謂也)曰休徵(孔安國曰叙/美行之驗)曰¶
肅時雨若(孔安國曰君行/敬則時雨順之)曰治時暘若(孔安國曰君政/治則時暘順之)¶
曰知時奥若(孔安國曰君昭/哲則時煖順之)曰謀時寒若(孔安國曰君/能謀則時寒)¶