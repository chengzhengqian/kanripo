留所賜扶蘇璽書而謂公子胡亥曰上崩無詔封王諸¶
子而獨賜長子書長子至即立為皇帝而子無尺寸之¶
地為之奈何胡亥曰固也吾聞之明君知臣明父知子¶
父捐命不封諸子何可言者趙高曰不然方今天下之¶
權存亡在子與高及丞相耳願子圖之且夫臣人與見¶
臣於人制人與見制於人豈可同日道哉胡亥曰廢兄¶
而立弟是不義也不奉父詔而畏死是不孝也能薄而¶
材譾(史記音隱/宰顯反)彊因人之功是不能也三者逆德天下¶