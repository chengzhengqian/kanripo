得任用故作春秋垂空文以斷禮義當一王之法今夫¶
子上遇明天子下得守職萬事既具咸各序其宜夫子¶
所論欲以何明太史公曰唯唯否否(晉灼曰唯唯謙應/也否否不通者也)¶
不然余聞之先人曰伏羲至純厚作易八卦堯舜之盛¶
尚書載之禮樂作焉湯武之隆詩人歌之春秋采善貶¶
惡推三代之德褒周室非獨刺譏而已也漢興已來至¶
明天子獲符瑞封禪改正朔易服色受命於穆清(如淳/曰受)¶
(天命淸/和之氣)澤流罔極海外殊俗重譯款塞(應劭曰款叩也/皆叩塞門來服)¶