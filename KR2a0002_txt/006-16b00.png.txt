以東(服䖍曰竝音/傍傍依也)屬之陰山(徐廣曰在/五原北)以為三十四縣¶
城河上為塞又使䝉恬渡河取髙闕陶山北假中(晉灼/曰王)¶
(莽傳云五原北假膏/壤殖穀北假地名也)築亭障以逐戎人徙謫實之初縣¶
禁不得祠明星出西方(徐廣曰皇甫/謐云彗星見)三十四年適治獄¶
吏不直者築長城及南越地始皇置酒咸陽宫博士七¶
十人前為夀僕射周青臣(漢書百官表曰僕射秦官古/者重武官有主射以督課之)¶
(應劭曰/僕主也)進頌曰他時秦地不過千里賴陛下神靈明聖¶
平定海内放逐蠻夷日月所照莫不賓服以諸侯為郡¶