秦穆公辟逺不與中國會盟楚成王初收荆蠻有之夷¶
狄自置唯獨齊為中國會盟而桓公能宣其徳故諸侯¶
賔會於是桓公稱曰寡人南伐至召陵望熊山北伐山¶
戎離枝孤竹(地里志曰令支縣有孤竹城疑離枝即令支/也令離聲相近應劭曰令音鈴鈴離聲亦相)¶
(近管子亦/作離字)西伐大夏渉流沙束馬懸車登太行至卑耳¶
山而還諸侯莫違寡人寡人兵車之會三乘車之會六¶
九合諸侯一匡天下昔三代受命有何以異於此乎吾¶
欲封泰山禪梁父管仲固諫不聽乃說桓公以逺方珍¶