騫將萬騎與廣俱異道行可數百里匈奴左賢王將四¶
萬騎圍廣廣軍士皆恐乃使其子敢徃馳之敢獨與數¶
十騎馳直貫胡騎出其左右而還告廣曰匈奴易與耳¶
軍士乃安廣為圓陳外嚮敵急擊之矢下如雨漢兵死¶
者過半漢矢且盡廣乃令士持滿母發而廣身自以大¶
黃射其裨將(徐廣曰南郡賦曰黃問機張善弩之名駰/案鄭德曰黄肩弩淵中黃朱之孟康曰太)¶
(公六韜曰䧟堅敗强敵用大黃連/弩韋昭曰角弩色黃而體大也)殺數人匈奴益解㑹¶
日暮吏士皆無人色而廣意氣自如益治軍軍中自是¶