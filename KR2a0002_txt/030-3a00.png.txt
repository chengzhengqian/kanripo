錢發鉅橋之粟以振貧民封比干墓釋箕子囚遷九鼎¶
修周政與天下更始師尚父謀居多於是武王已平商¶
而王天下封師尚父於齊營邱東就國道宿行遲逆旅¶
之人曰吾聞時難得而易失客寢甚安殆非就國者也¶
太公聞之夜衣而行犂明至國萊侯來伐與之爭營邱¶
營邱邊萊萊人夷也㑹紂之亂而周初定未能集逺方¶
是以與太公爭國太公至國修政因其俗簡其禮通商¶
工之業便魚鹽之利而人民多歸齊齊為大國及周成¶