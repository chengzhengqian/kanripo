及大任而幽王之禽也淫於褒姒故易基乾坤詩始闗¶
雎書美釐降春秋譏不親迎夫婦之際人道之大倫也¶
禮之用唯婚姻為兢兢夫樂調而四時和隂陽之變萬¶
物之統也可不慎與人能𢎞道無如命何甚哉妃匹之¶
愛君不能得之於臣父不能得之於子況卑下乎既驩¶
合矣或不能成子姓能成子姓矣或不能要其終豈非¶
命也哉孔子罕稱命蓋難言之也非通幽明之變惡能¶
識乎性命哉¶