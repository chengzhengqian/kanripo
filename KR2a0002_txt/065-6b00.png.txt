火期可已矣(馬融曰周書月令有更火之文春取榆栁/之火夏取棗杏之火季夏取桑柘之火秋)¶
(取柞楢之火冬取槐檀之火一/年之中鑚火各異木故曰改火)子曰於女安乎曰安汝¶
安則為之君子居喪食㫖不甘聞樂不樂故弗為也(孔/安)¶
(國曰㫖美也責其無仁/于親故言汝安則為之)宰我出子曰予之不仁也子生¶
三年然後免於父母之懐(馬融曰生未三嵗/為父母所懐抱也)夫三年之¶
喪天下之通義也(孔安國曰自天/子達于庶人)宰我晝寢子曰朽木¶
不可雕也(包氏曰朽腐也/雕雕琢刻畫)糞土之牆不可圬也(王肅曰/圬墁也)¶
(二者喻雖施/功猶不成也)宰我問五帝之徳子曰予非其人也(王肅/曰言)¶