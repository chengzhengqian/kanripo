楚戍卒陳勝呉廣等乃作亂起於山東傑俊相立自置¶
為侯王叛秦兵至鴻門而却李斯數欲請間諫二世不¶
許而二世責問李斯曰吾有私議而有所聞於韓子也¶
曰堯之有天下也堂高三尺采椽不斲(徐廣曰采一/名櫟一作柞)茅¶
茨不翦雖逆旅之宿不勤於此矣冬日鹿裘夏日葛衣¶
粢糲之食藜藿之羮飯土匭(徐廣曰/一作霤)啜土鉶(音/刑)雖監門¶
之飬不觳於此矣(徐廣曰觳音嚳/觳一作轂推也)禹鑿龍門通大夏疏¶
九河曲九防決渟水致之海(徐廣曰致/一作放)而股無胈脛無¶