王曰君子哉遂罷兵去二十三年莊王卒子共王審立¶
共王十六年晉伐鄭鄭告急共王救鄭與晉兵戰鄢陵¶
晉敗楚射中共王目共王召將軍子反子反嗜酒從者¶
豎陽榖進酒醉王怒射殺子反遂罷兵歸三十一年共¶
王卒子康王招立康王立十五年卒子貟立是為郟敖¶
康王寵弟公子圍(徐廣曰史/記多作回)子比子晳棄疾郟敖三年¶
以其季父康王弟公子圍為令尹主兵事四年圍使鄭¶
道聞王疾而還十二月己酉圍入問王疾絞而弑之(荀/卿)¶