使建成侯吕澤劫留侯曰君常為上謀臣今上欲易太子君¶
安得髙枕而卧乎留侯曰始上數在困急之中幸用臣策今¶
天下安定以愛欲易太子骨肉之間雖臣等百餘人何益吕¶
澤強要曰為我畫計留侯曰此難以口舌爭也顧上有不能¶
致者天下有四人四人者年老矣皆以為上慢侮人故逃匿¶
山中義不為漢臣然上髙此四人今公誠能無愛金玉璧帛¶
令太子為書卑辭安車因使辯士固請宜來來以為客時時¶
從入朝令上見之則必異而問之問之上知此四人賢則一¶