(鄭𤣥曰相謂送杵/聲以聲音自勸也)此五羖大夫之徳也今君之見秦王¶
也因嬖人景監以為主非所以為名也相秦不以百姓¶
為事而大築冀闕非所以為功也刑黥太子之師傳殘¶
傷民以駿刑是積怨畜禍也教之化民也深于命民之¶
効上也㨗于令今君又左建外易非所以為教也君又¶
南面也而稱寡人日繩秦之貴公子詩曰相䑕有體人¶
而無禮人而無禮何不遄死以詩觀之非所以為夀也¶
公子虔杜門不出已八年矣君又殺祝懽而黥公孫賈¶