西過焉支山千餘里擊匈奴得胡首虜騎萬八千餘級¶
破得休屠王祭天金人(漢書音義曰匈奴祭天處本在/雲陽甘泉山下秦奪其地後徙)¶
(之休屠王右地故休屠有/祭天金人象祭天人也)其夏驃騎将軍復與合騎侯¶
數萬騎出隴西北地二千里擊匈奴過居延攻祁連山¶
得胡首虜三萬餘人裨小王以下七十餘人是時匈奴¶
亦來入代郡鴈門殺略數百人漢使博望侯及李将軍¶
廣出右北平撃匈奴左賢王左賢王圍李将軍卒可四¶
千人且盡殺虜亦過當㑹博望侯軍救至李将軍得脱¶