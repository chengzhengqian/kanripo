安國為内史公孫詭羊勝説孝王求為帝太子及益地¶
事恐漢大臣不聴乃陰使人刺漢用事謀臣及殺故呉¶
相袁盎景帝遂聞詭勝等計畫乃遣使捕詭勝必得漢¶
使十輩至梁相以下舉國大索月餘不得内史安國聞¶
詭勝匿孝王所安國入見王而泣曰主辱臣死大王無¶
良臣故事紛紛至此今詭勝不得請辭賜死王曰何至¶
此安國泣數行下曰大王自度於皇帝孰與太上皇之¶
與髙皇帝及皇帝之與臨江王親孝王曰弗如也安國¶