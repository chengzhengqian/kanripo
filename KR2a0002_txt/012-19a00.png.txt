言越人俗信鬼而其祠皆見鬼數有效昔東甌王敬鬼¶
夀至百六十歳後世謾怠故衰耗乃令越巫立越祝祠¶
安臺無壇亦祠天神上帝百鬼而以雞卜(漢書音義曰/持雞用卜如)¶
(鼠/卜)上信之越祠雞卜始用焉公孫卿曰僊人可見而上¶
徃常遽以故不見今陛下可為觀如緱氏城(韋昭曰如/猶比也)¶
置脯棗神人宜可致且仙人好樓居於是上令長安則¶
作飛㢘桂觀(應劭曰飛㢘神禽能致風氣晉灼曰身/如鹿頭如雀冇角而蛇尾文如豹文也)甘¶
泉則作益延夀觀使卿持節設具而候神人乃作通天¶