臣宜從老不能請數公子行日以至晉鄙軍之日北鄉¶
自剄以送公子公子遂行至鄴矯魏王令代晉鄙晉鄙合¶
符疑之舉手視公子曰今吾擁十萬之衆屯于境上國¶
之重任今單車來代之何如哉欲無聴朱亥袖四十斤¶
鐵錐錐殺晉鄙公子遂將晉鄙軍勒兵下令軍中曰父¶
子俱在軍中父歸兄弟俱在軍中兄歸獨子無兄弟歸¶
養得選兵八萬人進兵擊秦軍秦軍解去遂救邯鄲存¶
趙趙王及平原君自迎公子于界平原君負韊矢(吕忱/曰韊)¶