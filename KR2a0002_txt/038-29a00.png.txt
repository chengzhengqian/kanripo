今聞君王乃令太子質於齊以求平寡人與楚接境壤¶
界故為㛰姻所從相親久矣而今秦楚不驩則無以令¶
諸侯寡人願與君王會武闗而相約結盟而去寡人之¶
願也敢以聞下執事楚懷王見秦王書患之欲往恐見¶
欺無往恐秦怒昭雎曰王毋行而發兵自守耳秦虎狼¶
不可信有并諸侯之心懷王子子蘭勸王行曰奈何絶¶
秦之驩心於是往會秦昭王昭王詐令一將軍伏兵武¶
關號為秦王楚王至則閉武關遂與西至咸陽朝章臺¶