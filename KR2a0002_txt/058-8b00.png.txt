褚先生曰臣幸得以文學為侍郎好覽觀太史公之列¶
傳傳中稱三王世家文辭可觀求其世家終不能得竊¶
從長老好故事者取其封䇿書編列其事而傳之令後¶
世得觀賢主之指意蓋聞孝武帝之時同日而俱拜三¶
子為王封一子於齊一子於廣陵一子於燕各因子才¶
力智能及土地之剛柔人民之輕重為作策以申戒之¶
謂王世為漢藩輔保國治民可不敬與王其戒之夫賢¶
主所作固非淺聞者所能知非博聞强記君子者所不¶