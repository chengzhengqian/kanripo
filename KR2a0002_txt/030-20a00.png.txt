(十五家為一社千/社二萬五十家也)子家止昭公昭公乃請齊伐魯取鄆¶
以居昭公三十二年彗星見景公坐柏寢嘆曰堂堂誰¶
有此乎(服䖍曰景公自恐徳薄不能/乆享齊國故曰誰有此也)羣臣皆泣晏子笑¶
公怒晏子曰臣笑羣臣䛕甚景公曰彗星出東北當齊¶
分野寡人以為憂晏子曰君髙䑓深池賦斂如弗得刑¶
罰恐弗勝茀星將出彗星何懼乎公曰可禳否晏子曰¶
使神可祝而來亦可禳而去也百姓苦怨以萬數而君¶
令一人禳之安能勝衆口乎是時景公好治宫室聚狗¶