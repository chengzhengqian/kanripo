正后辛為嗣帝乙崩子辛立是為帝辛天下謂之紂(諡/法)¶
(曰殘義損/善曰紂)帝紂資辨捷疾聞見甚敏材力過人手格猛¶
獸知足以距諫言足以飾非矜人臣以能髙天下以聲¶
以為皆出己之下好酒淫樂嬖於婦人愛妲己(皇甫謐/曰有蘇)¶
(氏美/女)妲己之言是從於是使師涓作新淫聲北里之舞¶
靡靡之樂厚賦税以實鹿臺之錢(如淳曰新序曰鹿臺/其大三里髙千尺瓚)¶
(曰鹿臺名今/朝歌城中)而盈鉅橋之粟(服䖍曰鉅橋倉名許慎曰/鉅鹿水之大橋也有漕粟)¶
(也/)益收狗馬竒物充仞宫室益廣沙丘苑臺(爾雅曰迆/邐沙丘也)¶