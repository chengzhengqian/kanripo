制殺生之威之謂王今太后擅行不顧穰侯出使不報¶
華陽涇陽等擊斷無諱(諱畏/也)高陵進退不請四貴備而¶
國不危者未之有也為此四貴者下乃所謂無王也然¶
則權安得不傾令安得從王出乎臣聞善治國者乃¶
内固其威而外重其權穰侯使者操王之重决制於諸¶
侯剖符於天下政適(徐廣曰/音征敵)伐國莫敢不聽戰勝攻取¶
則利歸於陶國弊御於諸侯戰敗則結怨於百姓而禍歸¶
於社稷詩曰木實繁者披其枝披其枝者傷其心大其¶