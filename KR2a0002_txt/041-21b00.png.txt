之公子成家因自請之曰夫服者所以便用也禮者所¶
以便事也聖人觀鄉而順宜因事而制禮所以利其民¶
而厚其國也夫剪髮文身錯臂左衽甌越之民也黑齒¶
雕題(劉逵曰以草染齒用白作黑鄭𤣥/曰雕文謂刻其肌以青丹涅之)却冠秫絀(徐廣/曰戰)¶
(國策作秫縫絀亦縫紩之别名也鉥者綦鍼也古字多/假借故作秫絀耳此盖言其女工鍼縷之麤拙也又一)¶
(本作鮭冠/黎緤也)大吳之國也故禮服莫同其便一也鄉異而¶
用變事異而禮易是以聖人果可以利其國不一其用¶
果可以便其事不同其禮儒者一師而俗異中國同禮¶