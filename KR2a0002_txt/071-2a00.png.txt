拔華陽走芒卯而虜三晉將斬首十三萬與趙將賈偃¶
戰沉其卒二萬人于河中昭王四十三年白起攻韓陘¶
城斬首五萬四十四年白起攻南陽太行道絶之(徐廣/曰北)¶
(南陽河内/修武是也)四十五年伐韓之野王野王降秦上黨道絶¶
其守馮亭與民謀曰鄭道已絶(徐廣曰河南新鄭/韓之國都是也)韓必¶
不可得為民秦兵日進韓不能應不如以上黨歸趙趙¶
若受我秦怒必攻趙趙被兵必親韓韓趙為一則可以¶
當秦因使人報趙趙孝成王與平陽君平原君計之平¶