不到此㑹吕氏之亂功臣宗室共不羞耻誤居正位常¶
戰戰慄慄恐事之不終且兵凶器雖克所願動亦耗病¶
謂百姓逺方何又先帝知勞民不可煩故不以為意朕¶
豈自謂能今匈奴内侵軍吏無功邊民父子荷兵日久¶
朕常為動心傷痛無日忘之今未能消距願且堅邊設¶
候結和通使休寧北陲為功多矣且無議軍故百姓無¶
内外之繇得息肩於田畆天下殷富粟至十餘錢鳴雞¶
吠狗煙火萬里可謂和樂者乎¶