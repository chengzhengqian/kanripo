長吏者七十餘人男盡尚王女女盡嫁王子兄弟宗室¶
及蒼梧秦王有連(漢書音義曰蒼梧越中王/自名為秦王連親婚也)其居國中¶
甚重越人信之多為耳目者得衆心愈於王王之上書¶
數諌止王王弗聴有畔心數稱病不見漢使者使者皆¶
注意嘉勢未能誅王王太后亦恐嘉等先事發乃置酒¶
介漢使者權(韋昭曰恃使/者為介冑也)謀誅嘉等使者皆東鄉太后¶
南鄉王北鄉相嘉大臣皆西鄉侍坐飲嘉弟為将将卒¶
居宫外酒行太后謂嘉曰南越内屬國之利也而相君¶