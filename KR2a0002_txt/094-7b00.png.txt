以御史大夫嘉為丞相因故邑封為故安侯嘉為人亷¶
直門不受私謁是時大中大夫鄧通方隆愛幸賞賜累¶
巨萬文帝嘗燕飲通家其寵如是是時丞相入朝而通¶
居上傍有怠慢之禮丞相奏事畢因言曰陛下愛幸臣¶
則富貴之至於朝廷之禮不可以不肅上曰君勿言吾¶
私之罷朝坐府中嘉為檄召鄧通詣丞相府不來且斬¶
通通恐入言文帝文帝曰汝第往吾今使人召若通至¶
丞相府免冠徒跣頓首謝嘉坐自如故不為禮責曰夫¶