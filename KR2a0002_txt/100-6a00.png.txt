主臣陛下雖得廉頗李牧弗能用也上怒起入禁中良¶
乆召唐讓曰公奈何衆辱我獨無間處乎唐謝曰鄙人¶
不知忌諱當是之時匈奴新大入朝那殺北地都尉昻¶
上以胡宼為意乃卒復問唐曰公何以知吾不能用廉¶
頗李牧也唐對曰臣聞上古王者之遣将也跪而推轂¶
曰閫以内者(韋昭曰此郭門之/閫也門中橛曰閫)寡人制之閫以外者将¶
軍制之軍功爵賞皆決於外歸而奏之此非虚言也臣¶
大父言李牧為趙将居邉軍市之租皆自用饗士賞賜¶