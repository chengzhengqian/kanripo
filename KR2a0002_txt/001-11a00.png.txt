(夏兖州澤/今属濟隂)陶河濱(皇甫謐曰濟隂定陶/西南陶丘亭是也)作什器於夀丘¶
(皇甫謐曰在/魯東門之北)就時於負夏(鄭𤣥曰負/夏衛地)舜父瞽叟頑母嚚¶
弟象傲皆欲殺舜舜順適不失子道兄弟孝慈欲殺不¶
可得即求常在側舜年二十以孝聞三十而帝堯問可¶
用者四嶽咸薦虞舜曰可於是堯乃以二女妻舜以觀¶
其内使九男與處以觀其外舜居媯汭内行彌謹堯二女¶
不敢以貴驕事舜親戚甚有婦道堯九男皆益篤舜耕¶
厯山厯山之人皆讓畔漁雷澤雷澤上人皆讓居陶河¶