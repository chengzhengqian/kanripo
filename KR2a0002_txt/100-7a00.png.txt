近雲中之塞虜曾一入尚率車騎擊之所殺甚衆夫士¶
卒盡家人子起田中從軍安知尺籍五符(如淳曰漢軍/法曰吏卒斬)¶
(首以尺籍書下縣移郡令人故行不行奪勞二嵗伍符/亦什伍之符約節度也或曰以尺簡書故曰尺籍也)¶
終日力戰斬首捕虜上功幕府一言不相應文吏以法¶
繩之其賞不行而吏奉法必用臣愚以為陛下法太明¶
賞太輕罰太重且雲中守魏尚坐上功首虜差六級陛¶
下下之吏削其爵罰作之由此言之陛下雖得廉頗李¶
牧弗能用也(班固稱楊子曰孝文帝親詘帝尊以信/亞夫之軍曷為不能用頗牧彼将有激)臣¶