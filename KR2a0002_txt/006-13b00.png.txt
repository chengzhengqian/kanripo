并一海内以為郡縣天下和平昭明宗廟體道行徳尊¶
號大成羣臣相與誦皇帝功徳刻於金石以爲表經既¶
已齊人徐市等上書言海中有三神山名曰蓬萊方丈¶
瀛洲仙人居之請得齋戒與童男女求之於是遣徐市¶
發童男女數千人入海求仙人始皇還過彭城齋戒禱¶
祠欲出周鼎泗水使千人没水求之弗得乃西南渡淮¶
水之衡山南郡浮江至湘山祠逢大風幾不得渡上問¶
博士曰湘君何神博士對曰聞之堯女舜之妻而葬此¶