以韓信材武所王北近鞏洛南迫宛葉東有淮陽皆天¶
下勁兵處迺詔徙韓王信王太原以北備禦胡都晉陽¶
信上書曰國被邊(李竒曰被/音被馬反)匈奴數入晉陽去塞逺請¶
治馬邑上許之信乃徙治馬邑秋匈奴冒頓大圍信信¶
數使使胡求和解漢發兵救之疑信數間使有二心使¶
人責讓信信恐誅因與匈奴約共攻漢反以馬邑降胡¶
擊太原七年冬上自往擊破信軍銅鞮斬其將王喜信¶
亡走匈奴與其將白土人(張晏曰白土/縣名屬上郡)曼丘臣王黄等¶