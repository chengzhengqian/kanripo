初之元論作厯書第四(徐廣曰論/一作編)星氣之書多雜禨祥¶
不經推其文考其應不殊比集論其行事驗於軌度以¶
次作天官書第五受命而王封禪之符罕(徐廣曰一/云答應)用¶
用則萬靈罔不禋祀追本諸神名山大川禮作封禪書¶
第六維禹浚川九州攸寧爰及宣防決瀆通溝作河渠¶
書第七維幣之行以通農商其極則玩巧并兼兹殖爭¶
於機利去本趨末作平凖書以觀事變第八太伯避厯¶
江蠻是適文武攸興古公王跡闔廬弑僚賓服荆楚夫¶