令居楚蠻夷皆率服而王不加位我自尊耳乃自立為¶
武王與隨人盟而去於是始開濮地而有之五十一年¶
周召隨侯數以立楚為王楚怒以隨背已伐隨武王卒¶
師中而兵罷(皇覽曰楚武王冢在汝南郡鮦陽縣葛陵/鄉城東北民謂之楚王岑漢永平中葛陵)¶
(城北祝里社下於土中得銅鼎而名曰楚武王由是知/楚武王之冢民傳言秦項赤眉之時欲發之輒頽壞填)¶
(壓不得/發也)子文王熊貲立始都郢文王二年伐申過鄧鄧¶
人曰楚王易取鄧侯不許也(服䖍曰/鄧曼姓)六年伐蔡虜蔡哀¶
侯以歸已而釋之楚彊陵江漢間小國小國皆畏之十¶