曰殤公即位十年耳而十一戰(賈逵曰一戰伐鄭圍其/東門二戰取其禾三戰)¶
(取邾田四戰邾鄭伐宋入其郛五戰伐鄭圍長葛六戰/鄭以王命伐宋七戰魯敗宋師于菅八戰宋衛入鄭九)¶
(戰伐戴十戰鄭入宋十一/戰鄭伯以虢師大敗宋)民苦不堪皆孔父為之我且¶
殺孔父以寧民是嵗魯弑其君隱公十年華督攻殺孔¶
父取其妻殤公怒遂弑殤公而迎穆公子馮於鄭而立¶
之是為莊公莊公元年華督為相九年執鄭之祭仲要¶
以立突為鄭君祭仲許竟立突十九年莊公卒子湣公¶
捷立湣公七年齊桓公即位九年宋水魯使藏文仲往¶