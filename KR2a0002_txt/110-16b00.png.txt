(李奇曰漸進也鴻一舉而進千里者羽翼之材也𢎞/等皆以大材初為俗所薄若燕雀不知鴻鵠之志也)逺¶
迹羊豕之間(韋昭曰逺跡謂/耕牧在於逺方)非遇其特焉能致此位乎¶
是時漢興六十餘載海内乂安府庫充實而四夷未賔¶
制度多闕上方欲用文武求之如弗及始以蒲輪迎枚¶
生見主父而歎息羣臣慕嚮異人竝出卜式試於芻牧¶
𢎞羊擢於賈䜿衛青奮於奴僕日磾出於降虜斯亦曩¶
時版築飯牛之明矣漢之得人於兹為盛儒雅則公孫¶
𢎞董仲舒兒寛篤行則石建石慶質直則汲黯卜式推¶