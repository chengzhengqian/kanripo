言夙夜出入朕命惟信舜曰嗟女二十有二人(馬融曰/稷契皋)¶
(陶皆居官乆有成功但述而美之無所復勑禹及垂已/下皆初命凡六人與上十二牧四嶽凡二十二人鄭𤣥)¶
(曰皆格于文祖/時所勑命也)敬哉惟時相天亊三歲一考功三考絀¶
陟遠近衆功咸興分北三苗(鄭𤣥曰所竄三苗為西裔/諸侯者猶為惡乃復分析)¶
(流/之)此二十二人咸成厥功皋陶為大理平民各伏得其¶
實伯夷主禮上下咸讓垂主工師百工致功益主虞山¶
澤辟棄主稷百穀時茂契主司徒百姓親和龍主賓客¶
遠人至十二牧行而九州莫敢辟違唯禹之功為大披¶