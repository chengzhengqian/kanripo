秦歸而齊竟怒不救楚楚大困明年秦割漢中地與楚¶
以和楚王曰不願得地願得張儀而甘心焉張儀聞乃¶
曰以一儀而當漢中地臣請往如楚如楚又因厚幣用¶
事者臣靳尚而設詭辯於懷王之寵姬鄭袖懷王竟聽¶
鄭袖復釋去張儀是時屈平旣疏不復在位使於齊顧¶
反諫懷王曰何不殺張儀懷王悔追張儀不及其後諸¶
侯共擊楚大破之殺其將唐昧(徐廣曰二十八/年敗唐昧也)時秦昭¶
王與楚婚欲與懷王會懷王欲行屈平曰秦虎狼之國¶