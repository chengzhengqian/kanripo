遂逃去叔齊亦不肯立而逃之國人立其中子于是伯夷¶
叔齊聞西伯昌善養老盍往歸焉及至西伯卒武王載木¶
主號為文王東伐紂伯夷叔齊叩馬而諫曰父死不塟爰¶
及干戈可謂孝乎以臣弑君可謂仁乎左右欲兵之太公¶
曰此義人也扶而去之武王已平殷亂天下宗周而伯夷¶
叔齊恥之義不食周粟隠于首陽山采薇而食之及餓且¶
死作歌其辭曰登彼西山兮采其薇矣以暴易暴兮不知¶
其非矣神農虞夏忽焉没兮我安適歸矣于嗟徂兮命之¶