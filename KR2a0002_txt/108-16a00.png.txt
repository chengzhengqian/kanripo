世世昌樂闟然更始(徐廣曰闟音/掄安定意也)朕甚嘉之聖人者日¶
新改作更始使老者得息幼者得長各保其首領而終¶
其天年朕與單于俱由此道順天恤民世世相傳施之¶
無窮天下莫不咸便漢與匈奴鄰敵之國匈奴處北地¶
寒殺氣早降故詔吏遺單于&KR1045;蘖金帛絲絮佗物嵗有¶
數今天下大安萬民熈熈朕與單于為之父母朕追念¶
前事薄物細故謀臣計失皆不足以離兄弟之驩朕聞¶
天不頗覆地不偏載朕與單于皆捐往細故俱蹈大道¶