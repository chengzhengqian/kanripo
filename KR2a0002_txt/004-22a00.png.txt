其後不信諸侯益亦不至幽王以虢石父為卿用事國¶
人皆怨石父為人佞巧(徐廣曰佞/一作諂)善䛕好利王用之又¶
廢申后去太子也申侯怒與繒西夷犬戎攻幽王幽王¶
舉烽火徴兵兵莫至遂殺幽王驪山下虜襃姒盡取周賂¶
而去(汲冢紀年曰自武王滅殷以/至幽王凡二百五十七年也)於是諸侯乃即申侯¶
而共立故幽王太子宜臼是為平王以奉周祀平王立¶
東遷於雒邑辟戎寇平王之時周室衰微諸侯強并弱¶
齊楚秦晉始大政由方伯(周禮曰九命作伯鄭/衆云諸侯為方伯)四十九¶