後五年復至泰山修封(徐廣曰天漢三年李/陵以天漢二年敗也)還過祭常¶
山今天子所興祠泰一后土三年親郊祠建漢家封禪¶
五年一修封薄忌泰一及三一冥羊馬行赤星五寛舒¶
之祠官(李竒曰/祀名也)以歳時致禮凡六祠皆太祝領之至如¶
八神諸神明年凡山他名祠行過則祀去則已方士所¶
興祠各自主其人終則已祠官弗主他祠皆如其故今¶
上封禪其後十二歳而還徧於五嶽四瀆矣而方士之¶
候祠神人入海求蓬萊終無有驗而公孫卿之候神者¶