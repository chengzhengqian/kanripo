俗謂之樗里子至漢興長樂宫在其東未央宫在其西¶
武庫正直其墓秦人諺曰力則任鄙智則樗里¶
甘茂者下蔡人也事下蔡史舉先生學百家之説因張¶
儀樗里子而求見秦惠王王見而説之使將而佐魏章¶
略定漢中地惠王卒武王立張儀魏章去東之魏蜀侯¶
煇相壯反秦使甘茂定蜀還而以甘茂為左丞相以樗¶
里子為右丞相秦武王三年謂甘茂曰寡人欲容車通¶
三川以窺周室而寡人死不朽矣甘茂曰請之魏約以¶