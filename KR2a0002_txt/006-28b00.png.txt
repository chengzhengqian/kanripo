不敢為非進邪説今陛下富於春秋初即位奈何與公¶
卿廷決事事即有誤示羣臣短也天子稱朕固不聞聲¶
於是二世常居禁中(蔡邕曰禁中者門户有禁非/侍御者不得入故曰禁中)與髙¶
決諸事其後公卿希得朝見盜賊益多而關中卒發東¶
撃盜者毋已右丞相去疾左丞相斯將軍馮劫進諫曰¶
關東羣盜竝起秦發兵誅擊所殺亡甚衆然猶不止盜¶
多皆以戍漕轉作事苦賦税大也請且止阿房宫作者¶
減省四邊戍轉二世曰吾聞之韓子曰堯舜采椽不刮¶