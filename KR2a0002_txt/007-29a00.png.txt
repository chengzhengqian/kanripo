至今八歲矣身七十餘戰所當者破所擊者服未嘗敗¶
北遂霸有天下然今卒困於此此天之亡我非戰之罪¶
也今日固決死願為諸君決戰必三勝之為諸君潰圍¶
斬將刈旗令諸君知天亡我非戰之罪也乃分其騎以¶
為四隊四嚮漢軍圍之數重項王謂其騎曰吾為公取¶
彼一將令四面騎馳下期山東為三處於是項王大呼¶
馳下漢軍皆披靡遂斬漢一將是時赤泉侯為騎將追¶
項王項王瞋目而叱之赤泉侯人馬俱驚辟易數里與¶