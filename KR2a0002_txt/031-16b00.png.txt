四年成公如晉晉景公不敬魯魯欲背晉合於楚或諫¶
乃不十年成公如晉晉景公卒因留成公送葬魯諱之¶
十五年始與呉王壽夢會鍾離十六年宣伯告晉欲誅¶
季文子(服䖍曰宣伯/叔孫喬如)文子有義晉人弗許十八年成公¶
卒子午立是為襄公是時襄公三歲也襄公元年晉立¶
悼公往年冬晉欒書弑其君厲公四年襄公朝晉五年¶
季文子卒家無衣帛之妾廐無食粟之馬府無金玉以¶
相三君君子曰季文子㢘忠矣九年與晉伐鄭晉悼公¶