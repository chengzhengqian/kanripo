為秦錢重難用更令民鑄錢(漢書食貨志/曰鑄榆莢錢)一黄金一斤約¶
法省禁而不軌逐利之民蓄積餘業以稽市物物踊騰¶
糶(李竒曰稽貯滯也如淳曰稽考也考校市物價貴賤/有時晉灼曰踊甚也言計市物賤而豫益稸之也物)¶
(貴而出賣故使物甚/騰也漢書糶字作躍)米至石萬錢馬一匹則百金(瓉曰/秦以)¶
(一鎰為一金漢/以一斤為一金)天下已平高祖乃令賈人不得衣絲乘¶
車重租税以困辱之孝恵高后時為天下初定復弛商¶
賈之律然井市之子孫亦不得仕宦為吏量吏禄度官¶
用以賦于民而山川園池市井租税之入自天子以至¶