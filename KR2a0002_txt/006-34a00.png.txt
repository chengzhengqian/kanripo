且天下嘗同心并力而攻秦矣當此之世賢智竝列良¶
將行其師賢相通其謀然困於阻險而不能進秦乃延¶
入戰而為之開關百萬之徒逃北而遂壞豈勇力智慧¶
不足哉形不利勢不便也秦小邑并大城(徐廣曰大/一作小)守¶
險塞而軍髙壘毋戰閉關據阨荷㦸而守之諸侯起於¶
匹夫以利合非有素王之行也其交未親其下未附名¶
為亡秦其實利之也彼見秦阻之難犯也必退師安土¶
息民以待其敝收弱扶罷以令大國之君不患不得意¶