於秦秦必大怒以厚怨韓韓之南交楚必輕秦輕秦其¶
應秦必不敬是因秦韓之兵而免楚國之患也楚王曰¶
善乃警四境之内興師言救韓命戰車滿道路發信臣¶
多其車重其幣謂韓王曰不穀國雖小已悉發之矣願¶
大國遂肆志於秦不穀將以楚徇韓韓王聞之大説乃¶
止公仲之行公仲曰不可夫以實伐我者秦也以虚名¶
救我者楚也王恃楚之虚名而輕絶強秦之敵王必為¶
天下大笑且楚韓非兄弟之國也又非素約而謀伐秦¶