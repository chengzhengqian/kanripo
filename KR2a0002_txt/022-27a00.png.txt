二八集乎廊門再奏之延頸而鳴舒翼而舞平公大喜¶
起而為師曠夀反坐問曰音無此最悲乎師曠曰有昔¶
者黃帝以大合鬼神今君德義薄不足以聽之聽之將¶
敗平公曰寡人老矣所好者音也願遂聞之師曠不得¶
已援琴而鼓之一奏之有白雲從西北起再奏之大風¶
至而雨隨之飛廊瓦左右皆奔走平公恐懼伏於廊屋¶
之間晉國大旱赤地三年聽者或吉或凶夫樂不可妄¶
興也¶