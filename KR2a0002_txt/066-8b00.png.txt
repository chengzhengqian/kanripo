豈其微哉亡可翹足而待商君弗從後五月而秦孝公¶
卒太子立公子虔之徒告商君欲反發吏捕商君商君¶
亡至闗下欲舍客舍客人不知其是商君也曰商君之¶
法舍人無騐者坐之商君喟然歎曰嗟乎為法之敝一¶
至此哉去之魏魏人怨其欺公子卬而破魏師弗受商¶
君欲之他國魏人曰商君秦之賊秦彊而賊入魏弗歸¶
不可遂内秦商君既復入秦走商邑與其徒屬發邑兵¶
出擊鄭(徐廣曰京/兆鄭縣也)秦發兵攻商君殺之于鄭黽池(徐廣/曰黽)¶