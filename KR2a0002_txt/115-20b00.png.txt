諭告巴蜀民以非上意檄曰告巴蜀太守蠻夷自擅不¶
討之日乆矣時侵犯邉境勞士大夫陛下即位存撫天¶
下輯安中國然後興師出兵北征匈奴單于怖駭交臂¶
受事詘膝請和康居西域重譯請朝稽首來享移師東¶
指閩越相誅右弔番禺太子入朝南夷之君西僰之長¶
常效貢職不敢怠墮延頸舉踵喁喁然皆争歸義欲為¶
臣妾道里遼逺山川阻深不能自致夫不順者已誅而¶
為善者未賞故遣中郎將往賔之發巴蜀士民各五百¶