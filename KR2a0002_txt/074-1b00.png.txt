原君家樓臨民家民家有躄者槃散(亦作/跚)行汲平原君美¶
人居樓上臨見大笑之明日躄者至平原君門請曰臣¶
聞君之喜士士不逺千里而至者以君能貴士而賤妾¶
也臣不幸有罷癃之病(徐廣曰癃音/隆癃病也)而君之後宫臨而¶
笑臣臣願得笑臣者頭平原君笑應曰諾躄者去平原¶
君笑曰觀此豎子乃欲以一笑之故殺吾美人不亦甚¶
乎終不殺居歲餘賓客門下舎人稍稍引去者過半平¶
原君怪之曰勝所以待諸君者未嘗敢失禮而去者何¶