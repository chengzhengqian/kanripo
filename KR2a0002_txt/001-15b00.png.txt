九山通九澤決九河定九州各以其職來貢不失厥宜¶
方五千里至于荒服南撫交阯北發西戎析枝渠廋氐¶
羌北山戎發息愼(鄭𤣥曰息慎或謂/之肅慎東北夷)東長鳥夷四海之¶
内咸戴帝舜之功於是禹乃興九招之樂致異物鳯皇¶
來翔天下明徳皆自虞帝始舜年二十以孝聞年三十¶
堯舉之年五十攝行天子事年五十八堯崩年六十一¶
代堯踐帝位(皇甫謐曰舜所都或言蒲坂或/言平陽或言潘潘今上谷也)踐帝位三¶
十九年南廵狩崩於蒼梧之野葬於江南九疑是為零¶