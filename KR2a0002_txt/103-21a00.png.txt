左右不修家生出行游國中問善為方數者事之乆矣¶
見事數師悉受其要事盡其方書意及解論之身居陽¶
虚侯國因事侯侯入朝臣意從之長安以故得診安陵¶
項處等病也問臣意知文王所以得病不起之狀臣意¶
對曰不見文王病然竊聞文王病喘頭痛目不明臣意¶
心論之以為非病也以為肥而蓄精身體不得揺骨肉¶
不相任故喘不當醫治脈法曰年二十脈氣當趍年三¶
十當疾歩年四十當安坐年五十當安卧年六十已上¶