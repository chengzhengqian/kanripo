鬼臾區對曰黃帝得寶鼎神策是嵗己酉朔旦冬至得¶
天之紀終而復始於是黃帝迎日推策後率二十嵗復¶
朔旦冬至凡二十推三百八十年黃帝僊登於天卿因¶
所忠欲奏之所忠視其書不經疑其妄書謝曰寶鼎事¶
已決矣尚何以為卿因嬖人奏之上大說乃召問卿對¶
曰受此書申公申公已死上曰申公何人也卿曰申公¶
齊人與安期生通受黃帝言無書獨有此鼎書曰漢興¶
復當黃帝之時曰漢之聖者在高祖之孫且曾孫也寶¶