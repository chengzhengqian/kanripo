為相是何見之明也　黄丞相霸者淮陽人也以讀書¶
為吏至潁川太守治潁川以禮義條教喻告化之犯法¶
者風曉令自殺化大行名聲聞孝宣帝下制曰潁川太¶
守霸以宣布詔令治民道不拾遺男女異路獄中無重¶
囚賜爵闗内侯黄金百斤徵為京兆尹而至丞相復以¶
禮義為治以丞相病死子嗣後為列侯黄丞相卒以御¶
史大夫于定國代于丞相已有廷尉傳在張廷尉語中¶
于丞相去御史大夫韋𤣥成代　韋丞相𤣥成者即前¶