秦秦欲伐齊齊楚從親于是張儀往相楚楚懐王聞張¶
儀來虚上舍而自館之曰此僻陋之國子何以教之儀¶
説楚王曰大王誠能聴臣閉闗絶約于齊臣請獻商於¶
之地六百里使秦女得為大王箕箒之妾秦楚娶婦嫁女¶
長為兄弟之國此北弱齊而西益秦也計無便此者楚¶
王大悦而許之羣臣皆賀陳軫獨弔之楚王怒曰寡人不¶
興師發兵得六百里地羣臣皆賀子獨弔何也陳軫對¶
曰不然以臣觀之商於之地不可得而齊秦合齊秦合¶