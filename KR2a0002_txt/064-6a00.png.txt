昭王既不得乃掘楚平王墓出其尸鞭之三百然後己¶
申包胥亡于山中使人謂子胥曰子之報讎其以甚乎¶
吾聞之人衆者勝天天定亦能破人今子故平王之臣¶
親北面而事之今至于僇死人此豈其無天道之極乎¶
伍子胥曰為我謝申包胥曰吾日暮塗逺吾故倒行而¶
逆施之于是申包胥走秦告急求救于秦秦不許包胥¶
立於秦廷晝夜哭七日七夜不絶其聲秦哀公憐之曰¶
楚雖無道有臣若是可無存乎乃遣車五百乗救楚擊¶