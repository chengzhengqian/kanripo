脈治也而何怪昔秦穆公嘗如此七日而寤寤之日告¶
公孫支與子輿曰我之帝所甚樂吾所以久者適有所¶
學也帝告我晉國且大亂五世不安其後將霸未老而¶
死霸者之子且令而國男女無别公孫支書而藏之秦¶
䇿於是出夫獻公之亂文公之霸而襄公敗秦師於殽而¶
歸縱淫此子之所聞今主君之病與之同不出三日必¶
間間必有言也居二日半簡子寤語諸大夫曰我之帝¶
所甚樂與百神遊於鈞天廣樂九奏萬舞不類三代之¶