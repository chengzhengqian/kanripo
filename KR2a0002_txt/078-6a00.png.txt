絜其名臣雖不佞數奉教於君子矣恐侍御者之親左¶
右之説不察疏逺之行故敢獻書以聞唯君王之留意¶
焉(夏侯𤣥曰觀樂生遺燕惠王書其殆庶乎知機合道/以禮始終者與又其喻昭王曰伊尹放太甲而不疑)¶
(太甲受放而不怨是存大業於至公而以天下為心者/也夫欲極道德之量務以天下為心者必致其主於盛)¶
(隆合其趣於先王茍君臣同符則大業定矣于斯時也/樂生之志千載一遇夫千載一遇之世亦將行千載一)¶
(隆之道豈其局迹當時止於兼并而已哉夫兼并者非/樂生之所屑彊燕而廢道又非樂生之所求不屑茍利)¶
(心無近事不求小成斯意兼天下者也則舉齊之事所/以運其機而動四海也夫討齊以明燕王之義此兵不)¶
(興於為利矣圍城而害不加於百姓此仁心著於遐邇/矣舉國不謀其功除㬥不以威力此至徳全於天下矣)¶