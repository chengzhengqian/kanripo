(丑/崩)子帝太康立　帝太康失國(孔安國曰盤于㳺田不/恤民事為羿所逐不得)¶
(反/國)昆弟五人須于洛汭作五子之歌(孔安國曰太康五/弟與其母待太康)¶
(于洛水之北怨/其不反故作歌)太康崩弟中康立是為帝中康　帝中¶
康時羲和湎淫廢時亂日(孔安國曰羲和氏掌天地四/時之官太康之後沈湎於酒)¶
(廢天時亂/甲乙也)𦙍徃征之作𦙍征(孔安國曰𦙍國之君受王/命徃征之鄭𤣥曰𦙍臣名)¶
中康崩子帝相立　帝相崩子帝少康立　帝少康崩¶
子帝宁立　帝宁崩子帝槐立　帝槐崩子帝芒立¶
帝芒崩子帝泄立　帝泄崩子帝不降立　帝不降崩¶