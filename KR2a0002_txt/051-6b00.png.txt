不與曹參相能及何病孝惠自臨視相國病因問曰君¶
即百歲後誰可代君者對曰知臣莫如主孝恵曰曹參¶
何如何頓首曰帝得之矣臣死不恨矣何置田宅必居窮¶
處為家不治垣屋曰後世賢師吾儉不賢毋為勢家所¶
奪孝恵二年相國何卒(東觀漢記云蕭何墓在長/陵東司馬門道北百步)諡為¶
文終侯(徐廣曰功臣表蕭/何以客初起從也)後嗣以罪失侯者四世絶天¶
子輒復求何後封續酇侯功臣莫得比焉¶
太史公曰蕭相國何於秦時為刀筆吏錄錄未有竒節¶