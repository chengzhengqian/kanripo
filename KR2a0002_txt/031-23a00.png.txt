(甫謐云元乙/丑終丁亥)子讐立是為傾公傾公二年秦拔楚之郢¶
(徐廣曰年表云文公十/八年秦抜郢楚走陳)楚傾王東徙于陳十九年楚伐¶
我取徐州(徐廣曰徐州在/魯東今薛縣)二十四年楚考烈王伐滅魯¶
傾公亡遷於卞邑(徐廣曰卞/一作下)為家人魯絶祀傾公卒于¶
柯(徐廣曰皇甫謐云/元戊子終辛亥)魯起周公至傾公兄三十四世太¶
史公曰余聞孔子稱曰甚矣魯道之衰也洙泗之間齗¶
齗如也(徐廣曰漢書地理志云魯濵洙泗之間其民渉/渡幼者扶老者而代其任俗既薄長者不自安)¶
(與幼者相讓故曰齗齗如也齗魚斤反東州語也葢幼/者患苦長者長者忿愧自守故齗斷爭辭所以為道衰)¶