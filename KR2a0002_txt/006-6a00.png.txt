邯鄲城十九年王翦羌瘣盡定取趙地東陽得趙王引¶
兵欲攻燕屯中山秦王之邯鄲諸嘗與王生趙時母家¶
有仇怨皆阬之秦王還從太原上郡歸始皇帝母太后¶
崩趙公子嘉率其宗數百人之代自立為代王東與燕¶
合兵軍上谷大饑二十年燕太子丹患秦兵至國恐使¶
荆軻刺秦王秦王覺之體解軻以徇而使王翦辛勝攻¶
燕燕代發兵擊秦軍秦軍破燕易水之西二十一年王¶
賁攻薊乃益發卒詣王翦軍遂破燕太子軍取燕薊城¶