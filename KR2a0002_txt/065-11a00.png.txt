幸少失先人内不自量抵罪于吳軍敗身辱棲于會稽¶
國為虚(音/墟)莽(莫朗/反)賴大王之賜使得奉俎豆而修祭祀¶
死不敢忘何謀之敢慮後五日越使大夫種頓首言于¶
吳王曰東海役臣孤句踐使者臣種敢修下吏問于左¶
右今竊聞大王將興大義誅彊救弱困暴齊而撫周室¶
請悉起境内士卒三千人孤請自被堅執鋭以先受矢¶
石因越賤臣種奉先人藏器甲二十領鈇屈盧之矛步¶
光之劍以賀軍吏吳王大説以告子貢曰越王欲身從¶