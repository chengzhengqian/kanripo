立時人為卜筮(鄭𤣥曰立是能分别兆/卦之名者以為卜筮人)三人占則從二¶
人之言(鄭𤣥曰從其多者蓍龜/之道幽微難明慎之深)女則有大疑謀及女心¶
謀及卿士謀及庶人謀及卜筮(孔安國曰先盡謀慮/然後卜筮以決之)女¶
則從龜從筮從卿士從庶民從是之謂大同(孔安國曰/大同於吉)¶
而身其康强而子孫其逢吉(孔安國曰動不違/衆故後世遇吉也)女則從¶
龜從筮從卿士逆庶民逆吉卿士從龜從筮從女則逆¶
庶民逆吉庶民從龜從筮從女則逆卿士逆吉(鄭𤣥曰/此三者)¶
(皆從多/故為吉)女則從龜從筮逆卿士逆庶民逆作内吉作外¶