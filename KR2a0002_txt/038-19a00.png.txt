出奔隨吳王聞昭王往即進擊隨謂隨人曰周之子孫封¶
於江漢之間者楚盡滅之欲殺昭王王從臣子綦乃深¶
匿王自以為王謂隨人曰以我予吳隨人卜予吳不吉¶
乃謝吳王曰昭王亡不在隨吳請入自索之隨不聽吳¶
亦罷去昭王之出郢也使申包胥(服䖍曰楚大/夫王孫包胥)請救於¶
秦秦以車五百乘救楚楚亦收餘㪚兵與秦擊吳十一¶
年六月敗吳於稷(賈逵曰/楚地也)㑹吳吳王弟夫概見吳王兵¶
傷敗乃亡歸自立為王闔閭聞之引兵去楚歸擊夫概¶