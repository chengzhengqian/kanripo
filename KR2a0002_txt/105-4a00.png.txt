侯且疾惡惡人衆亦且毁君侯君侯能兼容則幸乆不¶
能今以毁去矣魏其不聼魏其武安俱好儒術推轂趙綰¶
為御史大夫王臧為郎中令迎魯申公欲設明堂令列¶
侯就國除關以禮為服制以興太平舉適諸竇宗室母¶
節行者除其屬籍時諸外家為列侯列侯多尚公主皆¶
不欲就國以故毁日至竇太后太后好黃老之言而魏¶
其武安趙綰王臧等務隆推儒術貶道家言是以竇太¶
后滋不説魏其等及建元二年御史大夫趙綰請無奏¶