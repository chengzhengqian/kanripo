擊秦軍魏安釐王使將軍晉鄙救趙畏秦止於蕩隂不進(地/理)¶
(志河内有/蕩隂縣)魏王使客將軍新垣衍間入邯鄲因平原君謂趙¶
王曰秦所為急圍趙者前與齊湣王爭彊為帝已而復歸帝¶
今齊湣王已益弱方今唯秦雄天下此非必貪邯鄲其意欲¶
復求為帝趙誠發使尊秦昭王為帝秦必喜罷兵去平原君¶
猶預未有所決此時魯仲連適游趙會秦圍趙聞魏將欲令¶
趙尊秦為帝乃見平原君曰事將奈何平原君曰勝也何敢¶
言事前亡四十萬之衆於外今又内圍邯鄲而不能去魏¶