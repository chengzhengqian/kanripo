山反居水下臨之風輒引去終莫能至云世主莫不甘¶
心焉及至秦始皇并天下至海上則方士言之不可勝¶
數始皇自以為至海上而恐不及矣使人乃齎童男女¶
入海求之船交海中皆以風為解曰未能至望見之焉¶
其明年始皇復游海上至琅邪過恒山從上黨歸後三¶
年游碣石考入海方士(服䖍曰疑詐故考之/瓉曰考校其虚實)從上郡歸¶
後五年始皇南至湘山遂登會稽並海上冀遇海中三¶
神山之奇藥不得還至沙丘崩二世元年東巡碣石竝¶