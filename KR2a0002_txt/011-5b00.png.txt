歳不登禁天下食不造歳省列侯遣之國(晉灼曰文紀/遣列侯之國)¶
(今又/省之)三月匈奴入鴈門十月租長陵田大早衡山國河¶
東雲中郡民疫　後三年十月日月皆食赤五日十二¶
月晦䨓(徐廣曰一作雷字又/作圖字實所未詳)日如紫五星逆行守太微¶
月貫天庭中正月甲寅皇太子冠甲子孝景皇帝崩(皇/甫)¶
(謐曰帝以孝惠七/年生年四十八)遺詔賜諸侯王以下至民為父後爵¶
一級天下户百錢出宫人歸其家復無所與太子即位¶
是為孝武皇帝(漢書云二月癸酉帝葬陽陵皇甫謐曰/陽陵山方百二十步髙十四丈去長安)¶