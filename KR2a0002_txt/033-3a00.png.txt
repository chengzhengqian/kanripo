弑其君隱公二十年桓侯卒弟哀侯獻舞立哀侯十一¶
年初哀侯娶陳息侯亦娶陳(杜預曰息國/汝南新息縣)息夫人將歸¶
過蔡蔡侯不敬息侯怒請楚文王來伐我我求救於蔡¶
蔡必來楚因擊之可以有功楚文王從之虜蔡哀侯以¶
歸哀侯留九歲死於楚凡立二十年卒蔡人立其子肸¶
是為繆侯繆侯以其女弟為齊桓公夫人十八年齊桓¶
公與蔡女戲船中夫人蕩舟桓公止之不止公怒歸蔡¶
女而不絶也蔡侯怒嫁其妹齊桓公怒伐蔡蔡潰遂虜¶