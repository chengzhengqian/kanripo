而不能行者謂之病若憲貧也非病也子貢慙不懌而¶
去終身恥其言之過也　公冶長齊人字子長孔子曰¶
長可妻也雖在累紲之中(孔安國曰累黒索也/紲攣也所以拘罪人)非其罪¶
也以其子妻之(張華曰公冶長墓在城陽姑/幕城東南五里所墓極髙)　南宫括¶
字子容(孔安國曰/容魯人)問孔子曰羿善射奡盪舟(孔安國曰/羿有窮之)¶
(君篡夏后位其徒寒捉殺之因其室而生/奡奡多力能陸地行舟為夏后少康所殺)俱不得其死¶
然禹稷躬稼而有天下孔子弗答(馬融曰禹盡力于溝/洫稷播百糓故曰躬)¶
(稼也禹及其身稷及後世皆王括意/欲以禹稷比孔子孔子謙故不答)容出孔子曰君子¶