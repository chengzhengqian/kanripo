吳王僚曰楚可破也願復遣公子光公子光謂吳王曰¶
彼伍胥父兄為戮于楚而勸王伐楚者欲以自報其讎¶
耳伐楚未可破也伍胥知公子光有内志欲殺王而自¶
立未可説以外事乃進專諸于公子光退而與太子建¶
之子勝耕于野五年而楚平王卒初平王所奪太子建¶
秦女生子軫及平王卒軫竟立為後是為昭王吳王僚¶
因楚喪使二公子將兵往襲楚楚發兵絶吳兵之後不¶
得歸吳國内空而公子光乃令專諸襲刺吳王僚而自¶