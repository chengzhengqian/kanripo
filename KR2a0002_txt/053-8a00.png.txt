在淮隂事中其秋漢王追楚至陽夏南戰不利而壁固¶
陵諸侯期不至良説漢王漢王用其計諸侯皆至語在¶
項籍事中漢六年正月封功臣良未嘗有戰鬭功高帝¶
曰運籌䇿帷幄中決勝千里外子房功也自擇齊三萬¶
户良曰臣始起下邳與上㑹留此天以臣授陛下陛下¶
用臣計幸而時中臣願封留足矣不敢當三萬户乃封¶
張良為留侯與蕭何等俱封六年上已封大功臣二十¶
餘人其餘日夜争功不決未得行封上在雒陽南宫從¶