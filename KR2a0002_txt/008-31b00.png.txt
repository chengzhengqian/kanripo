髙祖擊布時為流矢所中行道病病甚吕后迎良醫醫¶
入見髙祖問醫醫曰病可治於是髙祖嫚罵之曰吾以¶
布衣提三尺劍取天下此非天命乎命乃在天雖扁鵲¶
何益遂不使治病賜金五十斤罷之已而吕后問陛下¶
百歳後蕭相國即死令誰代之上曰曹參可問其次上¶
曰王陵可然陵少戅陳平可以助之陳平智有餘然難¶
以獨任周勃重厚少文然安劉氏者必勃也可令為太¶
尉吕后復問其次上曰此後亦非而所知也盧綰與數¶