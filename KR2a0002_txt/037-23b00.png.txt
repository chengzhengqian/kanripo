乃發兵至陽樊(服䖍曰陽樊周地陽邑名也/樊仲山之所居故曰陽樊)圍温入襄¶
王於周四月殺王弟帶周襄王賜晉河内陽樊之地四¶
年楚成王及諸侯圍宋宋公孫固如晉告急先軫曰報¶
施定霸於今在矣(杜預曰報宋/贈馬之施)狐偃曰楚新得曹而初¶
㛰於衛若伐曹衛楚必救之則宋免矣於是晉作三軍¶
(王肅曰始復成國/之禮半周軍也)趙衰舉郤縠將中軍郤臻佐之使狐¶
偃將上軍狐毛佐之命趙衰為卿欒枝將下軍(賈逵曰/欒枝欒)¶
(賓之/孫)先軫佐之荀林父御戎魏犨為右往伐冬十二月¶