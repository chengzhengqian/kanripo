廵狩至于會稽而崩(皇甫謐曰/年百歲也)以天下授益三年之喪¶
畢益讓帝禹之子啓而辟居箕山之陽(孟子曰陽字一/作隂劉熈曰崇)¶
(髙之/北)禹子啓賢天下屬意焉及禹崩雖授益益之佐禹¶
日淺天下未洽故諸侯皆去益而朝啓曰吾君帝禹之¶
子也於是啓遂即天子之位是為夏后帝啓夏后帝啓¶
禹之子其母塗山氏之女也有扈氏不服(地理志曰扶/風鄠縣是扈)¶
(國/)啓伐之大戰於甘(馬融曰甘有扈/氏南郊地名)將戰作甘誓乃召¶
六卿申之(孔安國曰天子六/軍其將皆命卿也)啓曰嗟六事之人(孔安國/曰各有)¶