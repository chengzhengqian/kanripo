昆明母功奪印　将軍荀彘太原廣武人以御見侍中¶
為校尉數從大将軍以元封三年為左将軍撃朝鮮無¶
功以捕樓船将軍坐法死最　驃騎将軍去病凡六出¶
擊匈奴其四出以将軍(徐廣曰再出以/剽姚校尉也)斬捕首虜十一¶
萬餘級及渾邪王以衆降數萬遂開河西酒泉之地西¶
方益少胡宼四益封凡萬五千一百户其校吏有功為¶
侯者凡六人而後為将軍二人　将軍路博徳平州人¶
以右北平太守從驃騎将軍有功為符離侯驃騎死後¶