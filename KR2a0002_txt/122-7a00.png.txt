竟絶莫知為誰吏奏解無罪御史大夫公孫𢎞議曰解¶
布衣為任俠行權以睚眦殺人解雖弗知此罪甚於解¶
殺之當大逆無道逐族郭解翁伯自是之後為俠者極¶
衆敖而無足數者(徐廣曰/敖倨也)然關中長安樊仲子槐里趙¶
王孫長陵髙公子西河郭翁仲太原鹵公孺(徐廣曰雁/門有鹵城)¶
(也/)臨淮兒長卿東陽田君孺雖為俠而逡巡有退讓君¶
子之風至若北道姚氏西道諸杜南道仇景東道趙他¶
羽公子南陽趙調之徒此盜跖居民間者耳曷足道哉¶