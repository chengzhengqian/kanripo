年使太子圉質秦初惠公亡在梁梁伯以其女妻之生¶
一男一女梁伯卜之男為人臣女為人妾故名男為圉¶
女為妾(服䖍曰圉人掌養馬/臣之賤者不聘曰妾)十年秦滅梁梁伯好土功¶
治城溝(賈逵曰/溝塹也)民力罷怨其衆數相驚曰秦㓂至民恐¶
惑秦竟滅之十三年晉惠公病内有數子太子圉曰吾¶
母家在梁梁今秦滅之我外輕於秦而内無援於國君¶
即不起病大夫輕更立他公子乃謀與其妻俱亡歸秦¶
女曰子一國太子辱在此秦使婢子侍(服䖍曰曲禮曰/世婦以下自稱)¶