急於晉五年晉文公救宋楚兵去九年晉文公卒十一¶
年楚太子商臣弑其父成王代立十六年秦穆公卒十¶
七年成公卒成公弟禦殺太子及大司馬公孫固而自¶
立為君宋人共殺君禦而立成公少子杵臼是為昭公¶
昭公四年宋敗長翟緣斯於長邱(魯世宋云宋武公之/世獲緣斯於長邱今)¶
(云此時/未詳)七年楚莊王即位九年昭公無道國人不附昭¶
公弟鮑革(徐廣曰一/無革字)賢而下士先襄公夫人欲通於公¶
子鮑不可(服䖍曰襄公夫人周襄王之/姊王姬也不可鮑不肯也)乃助之施於國¶