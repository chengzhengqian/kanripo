(星亦以七星竝見以正冬節也馬融王肅/謂日短晝漏四十刻鄭𤣥曰四十五刻)其民燠鳥獸¶
氄毛(徐廣曰氄音茸駰案孔安國曰民入/室處鳥獸皆生氄毳細毛以自温也)歲三百六十¶
六日以閏月正四時信飭(徐廣曰/古勑字)百官衆功皆興堯曰¶
誰可順此事放齊曰嗣子丹朱開明(孔安國曰/放齊臣名)堯曰吁¶
頑凶不用(孔安國曰吁/疑怪之辭)堯又曰誰可者讙兜曰共工旁¶
聚布功可用(孔安國曰讙兜臣名/鄭𤣥曰共工水官名)堯曰共工善言其用¶
僻似恭漫天不可堯又曰嗟四嶽(鄭𤣥曰四嶽四時/官主方嶽之事)湯¶
湯洪水滔天浩浩懷山襄陵(孔安國曰懷/包襄上也)下民其憂有¶