守其所山東非漢之有也何謂中計東取呉西取楚并¶
韓取魏據敖倉之粟塞成臯之口勝敗之數未可知也¶
何謂下計東取呉西取下蔡歸重於越身歸長沙陛下¶
安枕而臥漢無事矣(桓譚新論曰世有圍棊之戲或言/是兵法之類也及為之上者逺棊)¶
(疏張置以會圍因而成多得道之勝中者則務相絶遮/要以爭便求利故勝負狐疑須計數而定下者則守邊)¶
(隅趨作罫以自生於小地然亦必不如察辥公之言上/計云取呉楚并齊魯反燕趙者此廣道地之謂中計云)¶
(取呉楚并韓魏塞成臯據敖倉此趨遮要爭利者也下/計云取呉下蔡據長沙以臨越此守邊隅趨作罫者也)¶
上曰是計將安出令尹對曰出下計上曰何謂廢上中¶