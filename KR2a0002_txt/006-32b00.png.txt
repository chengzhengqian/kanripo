(應劭曰霸水上地名在長安東三/十里古者滋水秦穆公更名霸水)使人約降子嬰子嬰¶
即係頸以組白馬素車(應劭曰組者天子黻也係頸者/言欲自殺也素車白馬喪人之)¶
(服/也)奉天子璽符降軹道旁(徐廣曰在霸陵駰案蘇林/曰亭名在長安東十三里)沛¶
公遂入咸陽封宫室府庫還軍霸上居月餘諸侯兵至¶
項籍為從長殺子嬰及秦諸公子宗族遂屠咸陽燒其¶
宗室虜其子女收其珍寶貨財諸侯共分之滅秦之後¶
各分其地為三名曰雍王塞王翟王號曰三秦項羽為¶
西楚霸王主命分天下王諸侯秦竟滅矣後五年天下¶