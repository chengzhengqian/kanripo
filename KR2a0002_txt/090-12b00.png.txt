下雖自以與漢王為厚交為之盡力用兵終為之所禽¶
矣足下所以得須臾至今者以項王尚存也當今二王¶
之事權在足下足下右投則漢王勝左投則項王勝項¶
王今日亡則次取足下足下與項王有故何不反漢與¶
楚連和參分天下王之今釋此時而自必於漢以擊楚¶
且為智者固若此乎韓信謝曰臣事項王官不過郎中¶
位不過執㦸(張晏曰郎中宿/衛執㦸之人也)言不聽畫不用故倍楚而¶
歸漢漢王授我上將軍印與我數萬衆解衣衣我推食¶