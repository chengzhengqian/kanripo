歸國吴王子子駒亡走閩越怨東甌殺其父常勸閩越¶
擊東甌至建元三年閩越發兵圍東甌東甌食盡困且¶
降乃使人告急天子天子問大尉田蚡蚡對曰越人相¶
攻撃固其常又數反覆不足以煩中國往救也自秦時¶
棄弗屬於是中大夫莊助詰蚡曰特患力弗能救徳弗¶
能覆誠能何故棄之且秦舉咸陽而棄之何乃越也今¶
小國以窮困來告急天子天子弗振當安所告愬又何¶
以子萬國乎上曰太尉未足與計吾初即位不欲出虎¶