天下誅暴逆将相欲移兵而誅王天子憐百姓新勞苦¶
故且休之遣臣授君王印剖符通使君王宜郊迎北靣¶
稱臣廼欲以新造未集之越屈彊於此漢誠聞之掘燒¶
王先人家夷滅宗族使一偏将将十萬衆臨越則越殺¶
王降漢如反覆手耳於是尉他廼蹶然起坐謝陸生曰¶
居蠻夷中久殊失禮義因問陸生曰我孰與蕭何曹參¶
韓信賢陸生曰王似賢復曰我孰與皇帝賢陸生曰皇¶
帝起豐沛討暴秦誅彊楚為天下興利除害繼五帝三¶