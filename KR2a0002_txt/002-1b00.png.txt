得在帝位為人臣當帝堯之時鴻水滔天浩浩懷山襄¶
陵下民其憂堯求能治水者羣臣四嶽皆曰鯀可堯曰¶
鯀為人負命毁族不可四嶽曰等之未有賢於鯀者願¶
帝試之於是堯聽四嶽用鯀治水九年而水不息功用¶
不成於是帝堯乃求人更得舜舜登用攝行天子之政¶
廵狩行視鯀之治水無狀乃殛鯀於羽山以死天下皆¶
以舜之誅為是於是舜舉鯀子禹而使續鯀之業堯崩¶
帝舜問四嶽曰有能成美堯之事者使居官皆曰伯禹¶