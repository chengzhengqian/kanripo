戚夫人而召趙王使者三反趙相建平侯周昌謂使者¶
曰髙帝屬臣趙王趙王年少竊聞太后怨戚夫人欲召¶
趙王并誅之臣不敢遣王王且亦病不能奉詔吕太后¶
大怒廼使人召趙相趙相徵至長安廼使人復召趙王¶
王來未到孝惠帝慈仁知太后怒自迎趙王霸上與入¶
宫自挾與趙王起居飲食太后欲殺之不得間孝惠元¶
年十二月帝晨出射趙王少不能早起太后聞其獨居¶
使人持酖飲之(應劭曰酖鳥食蝮以其/羽畫酒中飲之立死)犁明孝惠還(徐/廣)¶