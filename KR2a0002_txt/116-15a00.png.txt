以賜軍吏雖古名將弗過也王黙然淮南王見建已徴¶
治恐國隂事且覺欲發被又以為難乃復問被曰公以¶
為吴興兵是耶非也被曰以為非也吳王至富貴也舉¶
事不當身死丹徒頭足異處子孫無遺類(徐廣曰一作/唯音寂笑反)¶
臣聞吳王悔之甚願王孰慮之無為吳王之所悔王曰¶
男子之所死者一言耳(徐廣曰一本無此言字駰案張/晏曰不成則死一計耳瓚曰或)¶
(有一言之交/以死報之矣)且吳何知反(瓚曰言吴王/不知舉兵反)漢將一日過成¶
臯者四十餘人(如淳曰言吴不塞成臯/口而令漢將得出之)今我令樓緩(漢/書)¶