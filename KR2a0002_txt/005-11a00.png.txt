十五年周王使人告難於晉秦秦繆公將兵助晉文公¶
入襄王殺王弟帶二十八年晉文公助楚於城濮三十¶
年繆公助晉文公圍鄭鄭使人言繆公曰亡鄭厚晉於¶
晉而得矣而秦未有利晉之强秦之憂也繆公乃罷兵¶
歸晉亦罷三十二年冬晉文公卒鄭人有賣鄭於秦曰¶
我主其城門鄭可襲也繆公問蹇叔百里傒對曰徑數¶
國千里而襲人希有得利者且人賣鄭庸知我國人不¶
有以我情告鄭者乎不可繆公曰子不知也吾已決矣¶