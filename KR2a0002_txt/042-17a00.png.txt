時已通韓上黨於共寗(徐廣曰朝/歌有寗鄉)使道安成出入賦之¶
是魏重質韓以其上黨也今有其賦足以富國韓必徳¶
魏愛魏重魏畏魏韓必不敢反魏是韓則魏之縣也魏¶
得韓以為縣衛大梁河外必安矣今不存韓二周安陵¶
必危楚趙大破衛甚畏天下西鄉而馳秦入朝而為臣¶
不乆矣二十年秦圍邯鄲信陵君無忌矯奪將軍晉鄙¶
兵以救趙趙得全無忌因留趙二十六年秦昭王卒三¶
十年無忌歸魏率五國兵攻秦敗之河内走䝉驁魏太¶