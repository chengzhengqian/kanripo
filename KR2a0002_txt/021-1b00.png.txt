不貫誘進以仁義束縛以刑罰故德厚者位尊祿重者¶
寵榮所以總一海内而整齊萬民也人體安駕乗為之¶
金輿錯衡以繁其飾(周禮王之五路有金路/鄭𤣥曰以金飾諸木)目好五色¶
為之黼黻文章以表其能耳樂鐘磬為之調諧八音以¶
蕩其心口甘五味為之庶羞酸醎以致其美(周禮曰羞/用百有二)¶
(十品鄭𤣥曰羞出扵牲及禽獸以備/其滋味謂之庶羞鄭衆曰羞者進也)情好珍善為之琢¶
磨圭璧以通其意故大路越席(服䖍曰大路祀天車也/越席結括草以為席也)¶
(王肅曰/不緣也)皮弁布裳(周禮曰王視朝則皮弁之服鄭𤣥曰/皮弁之服十五升白布衣積素為裳)¶