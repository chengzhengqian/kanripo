吾猶可以止桓子卒受齊女樂三日不聽政郊又不致¶
膰俎於大夫孔子遂行宿乎屯(屯在魯/之南也)而師已送曰夫¶
子則非罪孔子曰吾歌可夫歌曰彼婦之口可以出走¶
彼婦之謁可以死敗(王肅曰言婦人之口請謁足以/憂使人死敗故可以出走也)葢¶
優哉游哉維以卒歳(王肅曰言仕不遇也/故且優游以終歳)師已反桓子¶
曰孔子亦何言師已以實告桓子喟然嘆曰夫子罪我¶
以羣婢故也夫孔子遂適衛主於子路妻兄顔濁鄒家¶
衛靈公問孔子居魯得禄幾何對曰奉粟六萬衛人亦¶