時上未立太子酒酣從容言曰千秋之後傳梁王太后¶
驩竇嬰引巵酒進上曰天下者高祖天下父子相傳此¶
漢之約也上何以得擅傳梁王太后由此憎竇嬰竇嬰¶
亦薄其官因病免太后除竇嬰門籍不得入朝請(律諸/侯春)¶
(朝天子曰/朝秋曰請)孝景三年呉楚反上察宗室諸竇毋如竇嬰¶
賢乃召嬰嬰入見固辭謝病不足任太后亦慙於是上¶
曰天下方有急王孫寧可以讓邪(漢書曰竇/嬰字王孫)乃拜嬰為¶
大將軍賜金千斤竇嬰乃言袁盎欒布諸名將賢士在¶