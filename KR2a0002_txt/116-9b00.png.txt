度無何(如淳曰/無何罪)不發中尉還以聞公卿治者曰淮南王¶
安擁閼奮擊匈奴者靁被等廢格明詔當棄市詔弗許¶
公卿請廢勿王詔弗許公卿請削五縣詔削二縣使中¶
尉宏赦淮南王罪罰以削地中尉入淮南界宣言赦王¶
王初聞漢公卿請誅之未知得削地聞漢使來恐其捕¶
之乃與太子謀刺之如前計及中尉至即賀王王以故¶
不發其後自傷曰吾行仁義見削甚恥之然淮南王削¶
地之後其為反謀益甚諸使道從長安來為妄妖言言¶