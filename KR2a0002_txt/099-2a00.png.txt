毁我盎遂不謝及絳侯免相之國國人上書告以為反¶
徵繫清室(漢書作請室應劭曰請室請罪之室若今鍾/下也如淳曰請室獄也若古刑於甸師氏也)¶
宗室諸公莫敢為言唯袁盎明絳侯無罪絳侯得釋盎¶
頗有力絳侯乃大與盎結交淮南厲王朝殺辟陽侯居¶
處驕甚袁盎諌曰諸侯大驕必生患可適削地上弗用¶
淮南王益横及棘蒲侯柴武太子謀反事覺治連淮南¶
王淮南王徴上因遷之蜀轞車傳送袁盎時為中郎将¶
乃諌曰陛下素驕淮南王弗稍禁以至此今又暴摧折¶