高其戶耳誰能至者嬰曰子休矣久之文承間問其父¶
嬰曰子之子為何曰為孫孫之孫為何曰為𤣥孫𤣥孫¶
之孫為何曰不能知也文曰君用事相齊至今三王矣¶
齊不加廣而君私家富累萬金門下不見一賢者文聞¶
將門必有將相門必有相今君後宫蹈綺縠而士不得¶
裋褐僕妾餘粱肉而士不厭糟糠今君又尚厚積餘藏¶
欲以遺所不知何人而忘公家之事日損文竊怪之于¶
是嬰乃禮文使主家待賓客賓客日進名聲聞于諸侯¶