臣意曰公所論逺矣扁鵲雖言若是然必審診起度量¶
立規矩稱權衡合色脈(徐廣曰合/一作占)表裏有餘不足順逆¶
之法参其人動靜與息相應乃可以論論曰陽疾處内¶
陰形應外者不加悍藥及鑱石夫悍藥入中則邪氣辟¶
矣而宛氣愈深診法曰二陰應外一陽接内者不可以¶
剛藥剛藥入則動陽陰病益衰陽病益著邪氣流行為¶
重困於俞(徐廣口音/始喻反)忿發為疽意告之後百餘日果為¶
疽發乳上入缺盆死此謂論之大體也必有經紀拙工¶