而滅名忠臣不先身而後君今公行一朝之忿不顧燕¶
王之無臣非忠也殺身亡聊城而威不信於齊非勇也¶
功敗名滅後世無稱焉非智也三者世主不臣說士不¶
載故智者不再計勇士不怯死今死生榮辱貴賤尊卑¶
此時不再至願公詳計而無與俗同且楚攻齊之南陽¶
魏攻平陸而齊無南靣之心以為亡南陽之害小不如¶
得濟北之利大故定計審處之今秦人下兵魏不敢東¶
靣衡秦之勢成楚國之形危齊棄南陽斷右壤定濟北¶