神也所託者形也神大用則竭形大勞則敝形神離則¶
死死者不可復生離者不可復反故聖人重之由是觀¶
之人者生之本也形者生之具也(韋昭曰聲氣者神/也肢體者形也)不¶
先定其神而曰我有以治天下何由哉太史公既掌天¶
官不治民有子曰遷遷生龍門(徐廣曰在馮翊夏陽縣/駰案蘇林曰禹所鑿龍)¶
(門/也)耕牧河山之陽年十歲則誦古文二十而南游江淮¶
上會稽探禹穴(張晏曰禹巡狩至會稽而崩因葬/焉上有孔穴民間云禹入此穴)闚九¶
疑浮於沅湘北涉汶泗講業齊魯之都觀孔子之遺風¶