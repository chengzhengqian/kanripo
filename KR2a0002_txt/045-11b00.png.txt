馬桓魋欲殺孔子拔其樹孔子去弟子曰可以速矣孔¶
子曰天生徳於予桓魋其如予何(包氏曰天生徳者謂/授以聖性徳合天地)¶
(吉無不利故/曰其如予何)孔子適鄭與弟子相失孔子獨立郭東門¶
鄭人或謂子貢曰東門有人其顙似堯其頂類皋陶其¶
肩類子産然自要以下不及禹三寸纍纍若喪家之狗¶
(王肅曰喪家之拘主人哀荒不見飲食故纍纍然而不/得意孔子生於亂世道不得行故纍然不得志之貌也)¶
(韓詩外傳曰喪家之狗既斂/而槨冇席而祭顧望無人也)子貢以實告孔子孔子欣¶
然笑曰形狀末也而似喪家之狗然哉然哉孔子遂至¶