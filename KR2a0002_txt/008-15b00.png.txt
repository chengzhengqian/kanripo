已也令夏説説田榮請兵擊張耳齊予陳餘兵擊破常¶
山王張耳張耳亡歸漢迎趙王歇於代復立為趙王趙¶
王因立陳餘為代王項羽大怒北擊齊八月漢王用韓¶
信之計從故道(地理志武都/有故道縣)還襲雍王章邯邯迎擊漢¶
陳倉雍兵敗還走止戰好畤(孟康曰畤音止神靈之/所在也縣名屬右扶風)又¶
復敗走廢丘漢王遂定雍地東至咸陽引兵圍雍王廢¶
丘而遣諸將略定隴西北地上郡令將軍薛歐(音惡/后反)王¶
吸出武關因王陵兵南陽(如淳曰王陵亦聚/黨數千人居南陽)以迎太公¶