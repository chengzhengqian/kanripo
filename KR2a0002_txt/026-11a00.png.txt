湫淵祠朝那(蘇林曰湫淵在安定朝那縣方四十里停/不流冬夏不增減不生草木音將蓼反)¶
江水祠蜀亦春秋冸涸禱賽如東方名山川而牲牛犢¶
牢具珪幣異而四大冢鴻岐吳岳皆有嘗禾(孟康曰以/新穀祭)¶
陳寶節來祠(服䖍曰陳寳/神應節來)其河加有嘗醪此皆在雍州¶
之域近天子之都故加車一乗駵駒四霸產長水澧澇¶
(徐廣曰音勞駰案漢書/音義曰水名在鄠縣界)涇渭皆非大川以近咸陽盡得¶
比山川祠而無諸加(韋昭曰無/車駵之属)汧洛二淵鳴澤蒲山岳¶
&KR2818;山(徐廣曰音/先許反)之属為小山川亦皆嵗禱賽冸涸祠禮¶