所藏活豪士以百數其餘庸人不可勝言然終不伐其¶
能歆其徳諸所常施唯恐見之振人不贍先從貧賤始¶
家無餘財衣不完采食不重味乗不過軥牛(徐廣曰音/雊駰案漢)¶
(書音義/曰小牛)專趨人之急甚己之私既陰脱季布將軍之阨¶
及布尊貴終身不見也自闗以東莫不延頸願交焉楚¶
田仲以俠聞喜劒父事朱家自以為行弗及田仲已死¶
而雒陽有劇孟周人以商賈為資而劇孟以任俠顯諸¶
侯吳楚反時條侯為大尉乗傳車將至河南得劇孟喜¶