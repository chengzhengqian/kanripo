侯失天下之援不可於是遂與曹沬三敗所亡地於魯¶
諸侯聞之皆信齊而欲附焉七年諸侯會桓公於甄(杜/預)¶
(曰甄衞地今/東郡甄城也)而桓公於是始霸焉十四年陳厲公子完¶
號敬仲來奔齊齊桓公欲以為卿讓於是以為工正(賈/逵)¶
(曰掌/百工)田成子常之祖也二十三年山戎伐燕(服䖍曰山/戎北狄葢)¶
(今鮮卑也何休曰山/戎者戎中之别名也)燕告急於齊齊桓公救燕遂伐山¶
戎至于孤竹而還燕莊公遂送桓公入齊境桓公曰非¶
天子諸侯相送不出境吾不可以無禮於燕於是分溝¶