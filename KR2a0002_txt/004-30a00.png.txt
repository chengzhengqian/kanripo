人皆曰善射有一夫立其旁曰善可教射矣養由基怒¶
釋弓搤劍曰客安能教我射乎客曰非吾能教子支左¶
絀右也夫去栁葉百步而射之百發而百中之不以善¶
息少焉氣衰力倦弓撥矢鉤一發不中者百發盡息今¶
破韓魏扑師武北取趙藺離石者公之功多矣今又將¶
兵出塞過兩周倍韓攻梁一舉不得前功盡棄公不如¶
稱病而無出四十二年秦破華陽約(徐廣曰/一作厄)馬犯謂周¶
君曰請令梁城周乃謂梁王曰周王病若死則犯必死¶