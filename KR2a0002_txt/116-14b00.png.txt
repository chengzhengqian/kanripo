古太平之時然猶為治也王怒被謝死罪王又謂被曰¶
山東即有兵漢必使大將軍將而制山東公以為大將¶
軍何如人也被曰被所善者黄義從大將軍擊匈奴還¶
告被曰大將軍遇士大夫有禮於士卒有恩衆皆樂為¶
之用騎上下山若蜚材幹絶人被以為材能如此數將¶
習兵未易當也及謁者曹梁使長安來言大將軍號令¶
明當敵勇敢常為士卒先休舍穿井未通須士卒盡得¶
水乃敢飲軍罷卒盡已度河乃度皇太后所賜金帛盡¶