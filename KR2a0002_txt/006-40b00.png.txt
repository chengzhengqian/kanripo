危也故先王見始終之變知存亡之機是以牧民之道¶
務在安之而已天下雖有逆行之臣必無響應之助矣¶
故曰安民可與行義而危民易與為非此之謂也貴為¶
天子富有天下身不免於戮殺者正傾非也是二世之¶
過也¶
襄公立饗國十二年初為西畤塟西垂生文公文公立¶
居西垂宫五十年死塟西垂生靜公靜公不享國而死¶
生憲公憲公饗國十二年居西新邑死塟衙(地理志馮/翊冇衙縣)¶