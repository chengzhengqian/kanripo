奪太子妻也心惡太子欲廢之及聞其惡大怒乃使太¶
子伋於齊而令盜遮界上殺之與太子白旄而告界盜¶
見持白旄者殺之且行子朔之兄壽太子異母弟也知¶
朔之惡太子而君欲殺之乃謂太子曰界盜見太子白¶
旄即殺太子太子可毋行太子曰逆父命求生不可遂¶
行壽見太子不止乃盜其白旄而先馳至界界盜見其¶
驗即殺之壽已死而太子伋又至謂盜曰所當殺乃我¶
也盜并殺太子伋以報宣公宣公乃以子朔為太子十¶