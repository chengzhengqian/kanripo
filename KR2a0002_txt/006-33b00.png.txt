關梁不闔長㦸不刺強弩不射楚師深入戰於鴻門曾¶
無藩籬之艱於是山東大擾諸侯竝起豪俊相立(駰案/鶡冠)¶
(子曰徳萬人者謂之俊徳千人/者謂之豪徳百人者謂之英)秦使章邯將而東征章¶
邯因以三軍之衆要市於外以謀其上羣臣之不信可¶
見於此矣子嬰立遂不寤藉使子嬰有庸主之材僅得¶
中佐山東雖亂秦之地可全而有宗廟之事未當絶也¶
秦地被山帶河以為固四塞之國也自繆公以來至於¶
秦王二十餘君常為諸侯雄豈世世賢哉其勢居然也¶