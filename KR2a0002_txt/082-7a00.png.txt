汨羅以死(應劭曰汨水在/羅故曰汨羅也)屈原旣死之後楚有宋玉唐¶
勒景差(徐廣曰/或作慶)之徒者皆好辭而以賦見稱然皆祖屈¶
原之從容辭令終莫敢直諫其後楚日以削數十年竟¶
為秦所滅自屈原沈汨羅後百有餘年漢有賈生為長¶
沙王太𫝊過湘水投書以弔屈原¶
賈生名誼雒陽人也年十八以能誦詩屬書聞於郡中¶
呉廷尉為河南守聞其秀才召置門下甚幸愛孝文皇¶
帝初立聞河南守呉公治平為天下第一故與李斯同¶