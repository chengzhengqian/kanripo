急引兵西擊秦陳王然之從其計徙繫武臣等家宮中¶
封張耳子敖為成都君陳王使使者賀趙令趣發兵西¶
入關張耳陳餘說武臣曰王王趙非楚意特以計賀王¶
楚已滅秦必加兵於趙願王毋西兵北徇燕代南收河¶
内以自廣趙南據大河北有燕代楚雖勝秦必不敢制¶
趙趙王以為然因不西兵而使韓廣略燕李良略常山¶
張黶略上黨韓廣至燕燕人因立廣為燕王(徐廣曰/九月也)趙¶
王乃與張耳陳餘北略地燕界趙王間出為燕軍所得¶