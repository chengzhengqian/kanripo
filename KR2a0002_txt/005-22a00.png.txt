張儀相楚十三年庶長章擊楚於丹陽虜其將屈匄斬¶
首八萬又攻楚漢中取地六百里置漢中郡楚圍雍氏¶
秦使庶長疾助韓而東攻齊到滿助魏攻燕十四年伐¶
楚取召陵丹犂臣蜀相壯(徐廣曰/一作狀)殺蜀侯來降惠王卒¶
子武王立韓魏齊楚越(徐廣曰/一作趙)皆賓從武王元年與魏¶
惠王會臨晉(徐廣曰表/云哀王)誅蜀相壯張儀魏章皆東出之¶
魏伐義渠丹犂二年初置丞相(應劭曰丞者/承也相助也)樗里疾甘¶
茂為左右丞相張儀死於魏三年與韓襄王會臨晉外¶