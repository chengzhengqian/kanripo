立是為吳王闔廬闔廬既立得志乃召伍貟以為行人¶
而與謀國事楚誅其大臣郤宛伯州犁伯州犁之孫伯¶
嚭亡奔吳(徐廣曰伯州犂者晉伯宗之子也伯州犂之/子曰郤宛卻宛之子曰伯嚭宛亦姓伯又别)¶
(氏卻楚世家云殺卻宛宛之宗姓伯氏子曰/嚭吳世家云楚誅伯州犂其孫伯嚭奔吳也)吳亦以嚭¶
為大夫前王僚所遣二公子將兵伐楚者道絶不得歸¶
後聞闔廬弑王僚自立遂以其兵降楚楚封之于舒闔¶
廬立三年乃興師與伍胥伯嚭伐楚抜舒遂禽故吳反¶
二將軍因欲至郢將軍孫武曰民勞未可且待之乃歸¶