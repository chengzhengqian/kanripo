與士民相親也臣故敢進其愚慮竊為君計者莫若安¶
民無事且無庸有事于民也安民之本在于擇交擇交¶
而得則民安擇交而不得則民終身不安請言外患齊¶
秦為兩敵而民不得安倚秦攻齊而民不得安倚齊攻¶
秦而民不得安故夫謀人之主伐人之國常苦出辭㫁¶
絶人之交也願君慎勿出于口請别白黒所以異隂陽¶
而已矣君誠能聴臣燕必致旃裘狗馬之地齊必致魚¶
鹽之海楚必致橘柚之園韓魏中山皆可使致湯沐之¶