事欲罷之毋令東伐(如淳曰欲罷勞之/息秦伐韓之計)乃使水工鄭國¶
(韋昭曰鄭國能/治水故曰水工)閒說秦令鑿涇水自中山西邸瓠口為¶
渠竝北山東注洛(徐廣曰出馮/翊懷徳縣)三百餘里欲以溉田中¶
作而覺秦欲殺鄭國鄭國曰始臣為閒然渠成亦秦之¶
利也秦以為然卒使就渠渠就用注填閼之水溉澤鹵¶
之地四萬餘頃收皆畆一鍾於是闗中為沃野無凶年¶
秦以富疆卒并諸侯因命曰鄭國渠漢興三十九年孝¶
文時河決酸棗東潰金隄於是東郡大興卒塞之其後¶