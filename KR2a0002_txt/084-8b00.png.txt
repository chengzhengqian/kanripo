乃大呼天者三卒於邑悲哀而死政之旁晉楚齊衛聞¶
之皆曰非獨政能也乃其姊亦烈女也鄉使政誠知其¶
姊無濡忍之志不重㬥骸之難必絶險千里以列其名¶
姊弟俱僇於韓市者亦未必敢以身許嚴仲子也嚴仲¶
子亦可謂知人能得士矣其後二百二十餘年秦有荆¶
軻之事(徐廣曰聶政至荆/軻百七十年爾)¶
荆軻者衛人也其先乃齊人徙於衛衛人謂之慶卿而¶
之燕燕人謂之荆卿荆卿好讀書擊劒(呂氏劒技曰持/短入長倐忽從)¶