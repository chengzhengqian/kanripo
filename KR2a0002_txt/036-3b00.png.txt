殷微子乃持其祭器造於軍門肉袒面縳左牽羊右把¶
茅膝行而前以告於是武王乃釋微子復其位如故武¶
王封紂子武庚祿父以續殷祀使管叔蔡叔傅相之武¶
王既克殷訪問箕子武王曰於乎維天隂定下民相和¶
其居(孔安國曰天不言而黙定下民/助合其居使有常生之資也)我不知其倫常所¶
序(孔安國曰言我不知天所以/定民之常道理次序問何由)箕子對曰在昔鯀陻鴻¶
水汩陳其五行(孔安國曰陻塞汨亂也/治水失道是亂陳五行)帝乃震怒不從¶
鴻範九等常倫所斁(徐廣曰一作釋駰案鄭𤣥曰帝天/也天以鯀如是乃震動其威怒不)¶