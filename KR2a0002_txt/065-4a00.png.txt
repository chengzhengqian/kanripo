子曰有父兄在如之何其聞斯行之(孔安國曰當白/父兄不可自専)子¶
華怪之敢問問同而答異孔子曰求也退故進之由也¶
兼人故退之(鄭𤣥曰言冉有性謙退子路務在/勝尚人各因其人之失而正之)　仲由¶
字子路卞人也(徐廣曰尸子曰/子路卞之野人)少孔子九歲子路性鄙¶
好勇力志阬直冠雄雞佩猳豚(冠以雄雞佩猳豚二物/皆勇子路好勇故冠帯)¶
(之/)陵暴孔子孔子設禮稍誘子路子路後儒服委質因¶
門人請為弟子子路問政孔子曰先之勞之(孔安國曰/先道之以)¶
(徳使民信之然後勞之易/曰悦以使民民忘其勞)請益曰無倦(孔安國曰子路/嫌其少故請益)¶