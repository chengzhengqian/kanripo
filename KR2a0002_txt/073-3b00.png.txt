比之客慙自剄士以此多歸孟嘗君孟嘗君客無所擇¶
皆善遇之人人各自以為孟嘗君將親已秦昭王聞其¶
賢乃先使涇陽君為質于齊以求見孟嘗君孟嘗君將¶
入秦賓客莫欲其行諌不聽蘇代謂曰今旦代從外來¶
見木偶人與土偶人相與語木偶人曰天雨子將敗矣¶
土偶人曰我生于土敗則歸土今天雨流子而行未知¶
所止息也今秦虎狼之國也而君欲往如有不得還君¶
得無為土偶人所笑乎孟嘗君乃止齊湣王二十五年¶