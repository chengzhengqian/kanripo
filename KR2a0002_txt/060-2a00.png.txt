鮑子也鮑叔既進管仲以身下之子孫世禄于齊有封邑¶
者十餘世常為名大夫天下不多管仲之賢而多鮑叔能¶
知人也管仲既任政相齊以區區之齊在海濵通貨積¶
財富國強兵與俗同好惡故其稱曰倉廪實而知禮節¶
衣食足而知榮辱上服度則六親固四維不張國乃滅亡¶
下令如流水之原令順民心故論卑而易行俗之所欲¶
因而予之俗之所否因而去之其為政也善因禍而為福¶
轉敗而為功貴輕重慎權衡桓公實怒少姬南襲蔡管¶