親而國聽於君古今之公行也子不反親臣不逆君兄¶
弟之通義也(徐廣曰兄弟一作元/夷元始也夷平也)今寡人作教易服而¶
叔不服吾恐天下議之也制國有常利民為本從政有¶
經令行為上明徳先論於賤而行政先信於貴今胡服¶
之意非以養欲而樂志也事有所止而功有所出事成¶
功立然後善也今寡人恐叔之逆從政之經以輔叔之¶
議且寡人聞之事利國者行無邪因貴戚者名不累故¶
願慕公叔之議以成胡服之功使緤謁之叔請服焉公¶