公為也(韋昭曰/慁汚辱)吕太后時王諸吕諸吕擅權欲劫少主¶
危劉氏右丞相陳平患之力不能爭恐禍及已常燕居¶
深念陸生往請(漢書音義曰/請若問起居)直入坐而陳丞相方深念¶
不時見陸生陸生曰何念之深也陳平曰生揣我何念¶
(孟康曰揣量也韋/昭曰揣音初委反)陸生曰足下位為上相食三萬户侯¶
可謂極富貴無欲矣然有憂念不過患諸吕少主耳陳¶
平曰然為之奈何陸生曰天下安注意相天下危注意¶
将将相和調則士務附(務一/作豫)士務附天下雖有變即權¶