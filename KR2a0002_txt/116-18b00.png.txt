史以出為解中尉曰臣受詔使不得見王王念獨殺相¶
而内史中尉不來無益也即罷相王猶豫計未決太子¶
念所坐者謀刺漢中尉所與謀者已死以為口絶乃謂¶
王曰羣臣可用者皆前繫今無足與舉事者王以非時¶
發恐無功臣願㑹逮王亦偷欲休(徐廣曰偷/茍且也)即許太子¶
太子即自剄不殊(晉灼曰不/殊不死)伍被自詣吏因告與淮南王謀¶
反反蹤跡具如此吏因捕太子王后圍王宫盡求捕王所與¶
謀反賔客在國中者索得反具以聞上下公卿治所連¶