其代陳有國乎不在此其在異國非此其身在其子孫¶
若在異國必姜姓姜姓太嶽之後(杜預曰姜姓之/先為堯四嶽)物莫¶
能兩大陳衰此其昌乎厲公取蔡女蔡女與蔡人亂厲¶
公數如蔡滛七年厲公所殺桓公太子免之三弟長曰¶
躍中曰林少曰杵臼共令蔡人誘厲公以好女與蔡人¶
共殺厲公(公羊傳曰滛于/蔡蔡人殺人)而立躍是為利公利公者桓¶
公子也利公立五月卒立中弟林是為莊公莊公七年¶
卒少弟杵臼立是為宣公宣公三年楚武王卒楚始彊¶