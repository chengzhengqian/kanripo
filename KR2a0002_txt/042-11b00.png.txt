稱王歸帝九年秦拔我新垣曲陽之城十年齊滅宋宋¶
王死我温十二年與秦趙韓燕共伐齊敗之濟西湣王¶
出亡燕獨入臨菑與秦王會西周十三年秦拔我安城¶
兵到大梁去(徐廣曰十/四年大水)十八年秦拔郢楚王徙陳十九¶
年昭王卒子安釐王立安釐王元年秦拔我兩城二年¶
又拔我二城軍大梁下韓來救予秦温以和三年秦拔¶
我四城斬首四萬四年秦破我及韓趙殺十五萬人走¶
我將芒卯魏將段干木請予秦南陽(徐廣曰/在修武)以和蘇代¶