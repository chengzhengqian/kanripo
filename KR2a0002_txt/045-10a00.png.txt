致粟六萬居頃之或譖孔子於衛靈公靈公使公孫余¶
假一出一入孔子惡獲罪焉居十月去衛將適陳過匡¶
顔刻為僕以其策指之曰昔吾入此由彼缺也匡人聞¶
之以為魯之陽虎陽虎嘗暴匡人匡人於是遂止孔子¶
孔子狀類陽虎拘焉五日顔淵後(孔安國曰言與孔/子相失在後也)子¶
曰吾以汝為死矣顏淵曰子在囘何敢死(包氏曰言夫/子在已無所)¶
(致死/也)匡人拘孔子益急弟子懼孔子曰文王既沒文不¶
在兹乎(孔安國曰兹此也言文王雖已/沒其文見在此此自謂其身也)天之將喪斯文¶