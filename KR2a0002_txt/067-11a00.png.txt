秦戰而輕為之臣也今秦之攻齊則不然倍韓魏之地¶
過衛陽晉之道(徐廣曰魏哀王十六年/秦㧞魏蒲阪陽晉封陵)徑乎亢父之險¶
車不得方軌騎不得比行百人守險千人不敢過也秦¶
雖欲深入則狼顧恐韓魏之議其後也是故恫疑虚喝¶
(呼葛/切)驕矜而不敢進則秦之不能害齊亦明矣夫不深¶
料秦之無奈齊何而欲西面而事之是羣臣之計過也¶
今無臣事秦之名而有强國之實臣是故願大王少留¶
意計之齊王曰寡人不敏僻逺守海窮道東境之國也¶