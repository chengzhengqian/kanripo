入相秦則天下歸之秦為雄而齊為雌雌則臨淄即墨¶
危矣王何不先秦使之未到復孟嘗君而益與之邑以¶
謝之孟嘗君必喜而受之秦雖强國豈可以請人相而¶
迎之哉折秦之謀而絶其霸强之略齊王曰善乃使人¶
至境候秦使秦使車適入齊境使還馳告之王召孟嘗¶
君而復其相位而與其故邑之地又益以千戶秦之使¶
者聞孟嘗君復相齊還車而去矣自齊王毁廢孟嘗君¶
諸客皆去後召而復之馮驩迎之未到孟嘗君太息歎¶