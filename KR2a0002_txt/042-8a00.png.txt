不入三十五年與齊宣王會平阿南(地理志沛郡/有平阿縣也)惠王¶
數敗於軍旅卑禮厚幣以招賢者鄒衍淳于髠孟軻皆¶
至梁梁惠王曰寡人不佞兵三折於外太子虜上將死¶
國以空虚以羞先君宗廟社稷寡人甚醜之叟不逺千¶
里(劉熙曰叟長老之/稱依皓首之言)辱幸至敝邑之廷將何以利吾國¶
孟軻曰君不可以言利若是夫君欲利則大夫欲利大¶
夫欲利則庶人欲利上下爭利國則危矣為人君仁義¶
而已矣何以利為三十六年復與齊王會甄是歳惠王¶