刪拾春秋集六國時事以為八覽六論十二紀為吕氏春¶
秋及如荀卿孟子公孫固韓非之徒各往往捃摭春秋之¶
文以著書不可勝紀漢相張蒼厯譜五徳上大夫董仲舒¶
推春秋義頗著文焉太史公曰儒者斷其義馳説者騁¶
其辭不務綜其終始厯人取其年月數家隆於神運(徐/廣)¶
(曰一作/通也)譜諜獨記世諡其辭畧欲一觀諸要難於是譜¶
十二諸侯自共和訖孔子表見春秋國語學者所譏盛¶
衰大指著于篇為成學治古文者(徐廣曰一云/治國聞者也)要刪焉¶