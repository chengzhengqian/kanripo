陽之旁二百里内宫觀二百七十復道甬道相連帷帳¶
鐘鼓美人充之各案署不移徙行所幸有言其處者罪¶
死始皇帝幸梁山宫(徐廣曰/在好畤)從山上見丞相車騎衆弗¶
善也中人或告丞相丞相後損車騎始皇怒曰此中人¶
泄吾語案問莫服當是時詔捕諸時在旁者皆殺之自是¶
後莫知行之所在聽事羣臣受決事悉於咸陽宫侯生¶
(説苑曰韓/客侯生也)盧生相與謀曰始皇為人天性剛戾自用起¶
諸侯并天下意得欲從以為自古莫及己專任獄吏獄¶