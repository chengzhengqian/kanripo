此僊人之閭也故上親禪焉其後五年復至太山修封¶
(徐廣曰天/漢三年)還過祭恒山今天子所興祠太一后土三年¶
親郊祠建漢家封禪五年一修封薄忌太一及三一冥¶
羊馬行赤星五寛舒之祠官以歲時致禮凡六祠皆太¶
祝領之至如八神諸神明年凡由他名祠行過則祠行¶
去則已方士所興祠各自主其人終則已祠官不主他¶
祠皆如其故今上封禪其後十二歲而還徧於五岳四¶
瀆矣而方士之候伺神人入海求蓬萊終無有驗而公¶