使我入闗計事齊王以為然乃益具車送琅邪王既行¶
齊遂舉兵西攻吕國之濟南於是齊哀王遺諸侯王書¶
曰高帝平定天下王諸子弟悼惠王於齊悼惠王薨惠¶
帝使㽞侯張良立臣為齊王惠帝崩高后用事春秋高¶
聽諸吕擅廢高帝所立又殺三趙王滅梁燕趙以王諸¶
吕分齊國為四忠臣進諫上惑亂不聽今高后崩皇帝¶
春秋富未能治天下固恃大臣諸將今諸吕又擅自尊¶
官聚兵嚴威劫列侯忠臣矯制以令天下宗廟所以危¶