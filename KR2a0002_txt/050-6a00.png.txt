相王既罷兵歸而代王來立是為孝文帝元年盡以高¶
后時所割齊之城陽琅邪濟南郡復與齊而徙琅邪王¶
王燕益封朱虚侯東牟侯各二千户是歲齊哀王卒太¶
子側立是為文王齊文王元年漢以齊之城陽郡立朱¶
虚侯為城陽王以齊濟北郡立東牟侯為濟北王二年¶
濟北王反漢誅殺之地入于漢後二年孝文帝盡封齊¶
悼惠王子罷軍等七人皆為列侯齊文王立十四年卒¶
無子國除地入于漢後一歲孝文帝以所封悼惠王子¶