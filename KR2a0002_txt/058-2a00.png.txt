馬去病上疏曰陛下過聴使臣去病待罪行間宜専邊¶
塞之思慮暴骸中野無以報乃敢惟他議以干用事者¶
誠見陛下憂勞天下哀憐百姓以自忘虧膳貶樂損郎¶
員皇子賴天能勝衣趨拜至今無號位師傅官陛下恭¶
讓不䘏羣臣私望不敢越職而言臣竊不勝犬馬心昧¶
死願陛下詔有司因盛夏吉時定皇子位唯願陛下幸¶
察制曰下御史臣謹與中二千石二千石臣賀等議古¶
者裂地立國竝建諸侯以承天子所以尊宗廟重社稷¶