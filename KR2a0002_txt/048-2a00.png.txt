海郡春戊與吳王合謀反其相張尚太𫝊趙夷吾諫不¶
聽戊則殺尚夷吾起兵與吳西攻梁破棘壁至昌邑南¶
與漢將周亞夫戰漢絶吳楚糧道士卒飢吳王走楚王¶
戊自殺軍遂降漢漢已平吳楚孝景帝欲以德侯子續¶
吳(徐廣曰徳侯名廣吳王/濞之弟也其父曰仲)以元王子禮續楚竇太后曰¶
吳王老人也宜為宗室順善今乃首率七國紛亂天下¶
奈何續其後不許吳許立楚後是時禮為漢宗正乃拜¶
禮為楚王奉元王宗廟是為楚文王文王立三年卒子¶