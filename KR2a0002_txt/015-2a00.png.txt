比於戎翟至獻公之後常雄諸侯論秦之徳義不如魯¶
衛之暴戾者量秦之兵不如三晉之彊也然卒并天下¶
非必險固便形勢利也葢若天所助焉或曰東方物所始¶
生西方物之成孰夫作事者必於東南收功實者常於¶
西北故禹興於西羌(皇甫諡曰孟子稱禹生石紐西/夷人也傳曰禹生自西羌是也)湯¶
起于亳(徐廣曰京兆/杜縣有亳亭)周之王也以豐鎬伐殷秦之帝用¶
雍州興漢之興自蜀漢秦既得意燒天下詩書諸侯史¶
記尤甚為其有所刺譏也詩書所以復見者多蔵人家¶