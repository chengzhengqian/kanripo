十七年晉使中行獻子伐齊齊師敗靈公走入臨菑晏¶
嬰止靈公靈公弗從曰君亦無勇矣晉兵遂圍臨菑城¶
守不敢出晉焚郭中而去二十八年初靈公取魯女生¶
子光以為太子仲姬戎姬嬖仲姬生子牙屬之戎姬戎¶
姬請以為太子公許之仲姬曰不可光之立列於諸侯¶
矣(服䖍曰數從諸/侯征伐盟會)今無故廢之君必悔之公曰在我耳¶
遂東太子光(賈逵曰徙/之東垂也)使髙厚𫝊牙為太子靈公疾崔¶
杼迎故太子光而立之是為莊公莊公殺戎姬五月壬¶