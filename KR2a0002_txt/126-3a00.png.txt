將定襄王之位卜得黄帝之兆(左傳曰遇黄帝/戰于阪泉之兆)卒受彤¶
弓之命獻公貪驪姬之色卜而兆有口象其禍竟流五¶
世楚靈將背周室卜而龜逆(左傳曰靈王卜曰余尚得/天下不吉投龜訽天而呼)¶
(曰是區區者而不/余畀余必自取之)終被乾溪之敗兆應信誠於内而時¶
人明察見之於外可不謂兩合者哉君子謂夫輕卜筮¶
無神明者悖背人道信禎祥者鬼神不得其正故書建¶
稽疑五謀而卜筮居其二五占從其多明有而不專之¶
道也余至江南觀其行事問其長老云龜千嵗乃遊蓮¶