得所願矣誠得劫秦王使悉反諸侯侵地若曹沬之與¶
齊桓公則大善矣則不可因而刺殺之彼秦大將擅兵¶
於外而内有亂則君臣相疑以其間諸侯得合從其破¶
秦必矣此丹之上願而不知所委命唯荆卿留意焉久¶
之荆軻曰此國之大事也臣駑下恐不足任使太子前¶
頓首固請毋讓然後許諾於是尊荆卿為上卿舍上舍¶
太子日造門下供太牢具異物間進車騎羙女恣荆軻¶
所欲以順適其意久之荆軻未冇行意秦將王翦破趙¶