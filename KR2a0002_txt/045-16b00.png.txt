其臣遷州來後將徃大夫懼復遷公孫翩射殺昭公(徐/廣)¶
(曰哀公/四年也)楚侵蔡秋齊景公卒(徐廣曰哀/公五年也)明年孔子自蔡¶
如葉葉公問政孔子曰政在來遠附邇他日葉公問孔¶
子於子路子路不對(孔安國曰葉公名諸梁楚大夫食/采於葉僭稱公不對未知所以對)¶
(也/)孔子聞之曰由爾何不對曰其為人也學道不倦誨人¶
不厭發憤忘食樂以忘憂不知老之將至云爾去葉反¶
於蔡長沮桀溺耦而耕孔子以為隱者使子路問津焉¶
(鄭𤣥曰耜廣五寸二/耜為耦津濟渡處也)長沮曰彼執輿者為誰子路曰為¶