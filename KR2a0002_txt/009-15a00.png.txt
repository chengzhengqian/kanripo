皆徃謁奉天子璽上代王共尊立為天子代王數讓羣¶
臣固請然後聽東牟侯興居曰誅吕氏吾無功請得除¶
宫廼與大僕汝隂侯滕公入宫前謂少帝曰足下非劉¶
氏不當立乃顧麾左右執㦸者掊兵罷去(徐廣曰/掊音仆)有數¶
人不肯去兵宦者令張澤諭告亦去兵滕公廼召乘輿¶
車載少帝出(蔡邕曰敢盜乗輿服御物天子至尊不敢/渫瀆言之故託於乘輿也乘猶載也輿猶)¶
(車也天子以天下為家不以京師宫室為常處則當乘/車輿以行天下故羣臣託乘輿以言之也故或謂之車)¶
(駕/)少帝曰欲將我安之乎滕公曰出就舍舍少府廼奉¶