川田生言春秋於齊魯自胡毋生於趙自董仲舒及竇¶
太后崩武安侯田蚡為丞相絀黄老刑名百家之言延¶
文學儒者數百人而公孫𢎞以春秋白衣為天子三公¶
(徐廣曰一云自/齊為天子三公)封以平津侯天下之學士靡然鄉風矣¶
公孫𢎞為學官悼道之鬱滯乃請曰丞相御史言制曰¶
蓋聞導民以禮風之以樂婚姻者居室之大倫也今禮¶
廢樂崩朕甚愍焉故詳延天下方正博聞之士咸登諸¶
朝其令禮官勸學講議洽聞興禮以為天下先太常議¶