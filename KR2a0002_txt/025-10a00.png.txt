天其所居五星皆從而聚於一舍其下之國可重致天¶
下禮德義殺刑盡失而填星乃為之動揺贏為王不寧¶
其縮有軍不復填星其色黃光芒音曰黃鍾宫其失次¶
上二三宿將贏有主命不成不乃大水失次下二三宿¶
曰縮有后戚其嵗不復不及天裂若地動斗為文太室¶
填星廟天子之星也木星與土合為内亂饑主勿用戰¶
敗水則變謀而更事火為旱金為白衣會若水金在南¶
曰牝牡年穀熟金在北嵗偏無火與水合為焠(晉灼曰/火入水)¶