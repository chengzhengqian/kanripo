㑹男女雜坐行酒稽留六博投壺相引為曹握手無罰¶
目眙不禁(徐廣曰眙吐/甑反直視貌)前有墯珥後有遺簪髠竊樂此¶
飲可八斗而醉二參日暮酒䦨合尊促坐男女同席履¶
舄交錯杯盤狼籍堂上燭滅主人留髠而送客(徐廣曰/一本云)¶
(留髠坐/起送客)羅襦襟解㣲聞薌澤當此之時髠心最歡能飲¶
一石故曰酒極則亂樂極則悲萬事盡然言不可極極¶
之而衰以諷詠焉齊王曰善乃罷長夜之飲以髠為諸¶
侯主客宗室置酒髠常在側其後百餘年楚有優孟¶