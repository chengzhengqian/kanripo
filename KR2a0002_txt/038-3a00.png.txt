之號諡乃立其長子康為句亶王(張瑩曰今/江陵也)中子紅為¶
鄂王(九州記曰鄂/今武昌也)少子執疵為越章王皆在江上楚蠻¶
之地及周厲王之時㬥虐熊渠畏其伐楚亦去其王後¶
為熊母康(徐廣曰即/渠之長子)母康早死熊渠卒子熊摯紅立摯¶
紅卒其弟弑而代立曰熊延熊延生熊勇熊勇六年而周¶
人作亂攻厲王厲王出奔彘熊勇十年卒弟熊嚴為後¶
熊嚴十年卒有子四人長子伯霜中子仲雪次子叔堪¶
少子季徇熊嚴卒長子伯霜代立是為熊霜熊霜元年¶