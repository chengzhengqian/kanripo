議皆曰長當棄市帝不忍致法於王赦其罪廢勿王羣¶
臣請處王蜀嚴道卭都(徐廣曰漢書本或作却字或直/云卭僰卬都乃本是西南夷爾)¶
(時未通嚴道/有卬僰山)帝許之長未到處所行病死上憐之後十¶
六年追尊淮南王長諡為厲王立其子三人為淮南王¶
衡山王廬江王　十三年夏上曰葢聞天道禍自怨起¶
而福繇悳興百官之非宜由朕躬今祕祝之官移過於¶
下(應劭曰祕祝之官移過/於下國家諱之故曰袐)以彰吾之不徳朕甚不取其¶
除之五月齊太倉令淳于公有罪當刑詔獄逮徙繫長¶