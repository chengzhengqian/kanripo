敗我一將十年楚莊王服鄭北敗晉兵於河上當是之¶
時楚霸為會盟合諸侯二十四年晉厲公初立與晉桓¶
公夾河而盟歸而秦倍盟與翟合謀擊晉二十六年晉¶
率諸侯伐秦秦軍敗走追至涇而還桓公立二十七年¶
卒子景公立(徐廣曰世本云景/公名后伯車也)景公四年晉欒書弑其¶
君厲公十五年救鄭敗晉兵扵櫟(杜預曰/晉地也)是時晉悼公¶
為盟主十八年晉悼公强數會諸侯率以伐秦敗秦軍¶
秦軍走晉兵追之遂渡涇至棫林而還(徐廣曰棫音域/駰案杜預曰秦)¶