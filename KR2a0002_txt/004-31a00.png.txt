入秦者必有罪矣秦攻周而周最謂秦王曰為王計者¶
不攻周攻周實不足以利聲畏天下天下以聲畏秦必¶
東合於齊兵弊於周合天下於齊則秦不王矣天下欲¶
弊秦勸王攻周秦與天下弊則令不行矣五十八年三¶
晉距秦周令其相國之秦以秦之輕也還其行客謂相¶
國曰秦之輕重未可知也秦欲知三國之情公不如急¶
見秦王曰請為王聽東方之變秦王必重公重公是秦¶
重周周以取秦也齊重則固有周聚(徐廣曰一作最/最亦古之聚字)以¶