家(晉灼曰恐其夫/人復諫止也)竊出上書立召入具言灌夫醉飽事¶
不足誅上然之賜魏其食曰東朝廷辯之(如淳曰東/朝太后朝)魏¶
其之東朝盛推灌夫之善言其醉飽得過乃丞相以他事¶
誣罪之武安又盛毁灌夫所有横恣罪逆不道魏其度¶
不可奈何因言丞相短武安曰天下幸而安樂無事蚡¶
得為肺腑所好音樂狗馬田宅蚡所愛倡優巧匠之屬¶
不如魏其灌夫日夜招聚天下豪傑壯士與議論腹誹¶
而心謗仰視天而俯畫地(張晏曰視天占三光也畫地/知分野所在也畫地諭欲作)¶