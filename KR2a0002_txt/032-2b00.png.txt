子鄭侯立鄭侯三十六年卒子繆侯立繆侯七年而魯¶
𨼆公元年也十八年卒子宣侯立宣侯十三年卒桓侯¶
立(徐廣曰古史考曰世家自宣侯/已下不說其屬以其難明故也)桓侯七年卒子莊公¶
立莊公十二年齊桓公始霸十六年與宋衞共伐周惠王¶
惠王出奔温立惠王弟頽為周王(譙周曰案春秋傳燕/與子頽逐周惠王者)¶
(乃南燕姞姓也世/家以為北燕失之)十七年鄭執燕仲父而内惠王于周¶
二十七年山戎來侵我齊桓公救燕遂北伐山戎而還¶
燕君送齊桓公出境桓公因割燕所至地予燕使燕共¶