之故禮以導其志樂以和其聲政以壹其行刑以防其¶
姦禮樂刑政其極一也(鄭𤣥曰/極至也)所以同民心而出治道¶
也(鄭𤣥曰此其/所謂至也)凡音者生人心者也情動於中故形於¶
聲聲成文謂之音是故治世之音安以樂其政和亂世¶
之音怨以怒其政乖(徐廣曰/一作煩)亡國之音哀以思其民困¶
聲音之道與政通矣(鄭𤣥曰言以八/音和否隨政也)宫為君(王肅曰居/中總四方)¶
商為臣(王肅曰/秋義斷)角為民(王肅曰春物並生各/以區别民之象也)徵為事(王/肅)¶
(曰夏物盛/故事多)羽為物(王肅曰/冬物聚)五者不亂則無惉懘之音矣¶