虞夏之際皆有令徳后稷卒(山海經大荒經曰黑水青/水之間有廣都之野后稷)¶
(葬焉皇甫謐曰冢/去中國三萬里也)子不窋立不窋末年夏后氏政衰去¶
稷不務(韋昭曰夏大康失國/廢稷之官不復務農)不窋以失其官而犇戎狄¶
之間不窋卒子鞠立鞠卒子公劉立公劉雖在戎狄之¶
間復修后稷之業務耕種行地宜自漆沮渡渭取材用¶
行者有資居者有畜積民賴其慶百姓懷之多徙而保¶
歸焉周道之興自此始故詩人歌樂思其德公劉卒子¶
慶節立國於豳(徐廣曰新平漆縣/之東北有豳亭)慶節卒子皇僕立皇¶