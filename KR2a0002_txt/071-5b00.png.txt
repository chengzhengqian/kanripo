亡武安君言曰秦不聽臣計今如何矣秦王聞之怒强¶
起武安君武安遂稱病篤應侯請之不起于是免武安¶
君為士伍遷之隂密(徐廣曰/屬安定)武安君病未能行居三月¶
諸侯攻秦軍急秦軍數却使者日至秦王乃使人遣白¶
起不得留咸陽中武安君既行出咸陽西門十里至杜¶
郵秦昭王與應侯羣臣議曰白起之遷其意尚怏怏不¶
服有餘言秦王乃使使者賜之劒自裁武安君引劒將¶
自剄曰我何罪于天而至此哉良久曰我固當死長平¶