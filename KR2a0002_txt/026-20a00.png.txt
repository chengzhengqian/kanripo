帷中望見焉於是乃拜少翁為文成將軍賞賜甚多以¶
客禮禮之文成言曰上即欲與神通宫室被服非象神¶
神物不至乃作畫雲氣車及各以勝日駕車辟惡鬼又¶
作甘泉宫中為臺室畫天地太一諸鬼神而置祭具以¶
致天神居歲餘其方益衰神不至乃為帛書以飯牛詳¶
不知言曰此牛腹中有奇殺視得書書言甚怪天子識¶
其手書問其人果是偽書於是誅文成將軍隱之其後¶
則又作柏梁銅柱(徐廣曰元/鼎二年時)承露仙人掌之屬矣文成¶