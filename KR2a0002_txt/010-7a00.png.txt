受國者皆亦為其國祖子孫繼嗣世世弗絶天下之大¶
義也故髙帝設之以撫海内今釋宜建而更選於諸侯¶
及宗室非髙帝之志也更議不宜子某最長純厚慈仁¶
請建以為太子上乃許之因賜天下民當代父後者爵¶
各一級(韋昭曰文帝以立子為後不欲獨/饗其福故賜天下為父後者爵)封將軍薄昭¶
為軹侯(徐廣曰正/月乙巳也)三月有司請立皇后薄太后曰諸侯¶
皆同姓立太子母為皇后皇后姓竇氏上為立后故賜¶
天下鰥寡孤獨窮困及年八十已上孤兒九歳已下布¶