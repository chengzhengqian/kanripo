取晉之郩(徐廣曰年表/曰北徴也)六年秦康公伐晉取羈馬晉侯¶
怒使趙盾趙穿郤缺擊秦大戰河曲趙穿最有功七年¶
晉六卿患隨會之在秦常為晉亂乃詳令魏夀餘反晉¶
降秦秦使隨會之魏因執會以歸晉八年周頃王崩公¶
卿爭權故不赴晉使趙盾以車八百乘平周亂而立匡¶
王是年楚莊王初即位十二年齊人弑其君懿公十四¶
年靈公壯侈厚斂以雕墻(賈逵曰/彫畫也)從臺上彈人觀其避¶
丸也宰夫胹熊蟠不熟(服䖍曰蹯熊/掌其肉難熟)靈公怒殺宰夫使¶