晉師丙午入於曲沃丁未朝于武宫(賈逵曰文公之/祖武公廟也)即¶
位為晉君是為文公羣臣皆往懷公圉奔高梁戊申使¶
人殺懷公懷公故大臣吕省郤芮本不附文公文公立¶
恐誅乃欲與其徒謀燒公宫殺文公文公不知始嘗欲¶
殺文公宦者履鞮知其謀欲以告文公解前罪求見文¶
公文公不見使人讓曰蒲城之事女斬予袪其後我從¶
狄君獵女為惠公來求我我惠公與女期三日至而女¶
一日至何速也女其念之宦者曰臣刀鋸之餘不敢以¶