子誰立里克不對而退見太子太子曰吾其廢乎里克¶
曰太子勉之教以軍旅(賈逵曰/將下軍)不共是懼何故廢乎且¶
子懼不孝毋懼不得立(服䖍曰不/得立已)修已而不責人則免¶
於難太子帥師公衣之偏衣(服䖍曰偏裻之衣偏異色/駮不純裻在中左右異故)¶
(曰偏衣杜預曰偏衣左右異色其半似公/服韋昭曰偏半也分身之半以授太子)佩之金玦(服/䖍)¶
(曰以金為玦也韋/昭曰金玦兵要也)里克謝病不從太子遂伐東山十九¶
年獻公曰始吾先君莊伯武公之誅晉亂而虢常助晉¶
伐我又匿晉亡公子果為亂弗誅後遺子孫憂乃使荀¶