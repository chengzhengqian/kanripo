尉始條侯以為禹賊深弗任及禹為少府比九卿禹酷¶
急至晩節事益多吏務為嚴峻而禹治加緩而名為平¶
王温舒等後起治酷於禹禹以老徙為燕相數嵗亂悖¶
有罪免歸後湯十餘年以夀卒於家¶
義縱者河東人也為少年時嘗與張次公俱攻剽為羣¶
盜(徐廣曰剽/音扶召反)縱有姊姁以醫幸王太后王太后問有子¶
兄弟為官者乎姊曰有弟無行不可太后乃告上拜義¶
姁弟縱為中郎(漢書音義曰姁/音煦縱姊名也)補上黨郡中令治敢行¶