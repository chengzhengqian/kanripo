因遂就宫室且夫天子以四海為家非壯麗無以重威且¶
無令後世有以加也髙祖乃説髙祖之東垣過柏人趙¶
相貫髙等謀弑髙祖髙祖心動因不留代王劉仲棄國¶
亡自歸雒陽廢以為合陽侯　九年趙相貫髙等事發¶
覺夷三族廢趙王敖為宣平侯是歳徙貴族楚昭屈景¶
懷齊田氏關中未央宫成髙祖大朝諸侯羣臣置酒未¶
央前殿髙祖奉玉巵(應劭曰鄉飲酒/禮器也受四升)起為太上皇夀曰¶
始大人常以臣無賴(晉灼曰許慎曰賴利也無利入於/家也或曰江湖之間謂小兒多詐)¶