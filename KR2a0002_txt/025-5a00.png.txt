西有句曲九星三處羅一曰天旗二曰天苑三曰九斿¶
(徐廣曰/音流)其東有大星曰狼狼角變色多盗賊下有四星¶
曰狐直狼狼比地有大星(晉灼曰比/地近地也)曰南極老人老人¶
見治安不見兵起常以秋分時候之於南郊附耳入畢¶
中兵起北宫𤣥武虚危危為盖屋虚為哭泣之事其南¶
有衆星曰羽林天軍軍西為壘或曰鉞旁有一大星為¶
北落北落若微亡軍星動角益希及五星犯北落入軍¶
軍起火金水尤甚火軍憂水患木土軍吉(漢書音義曰/木星土星入)¶