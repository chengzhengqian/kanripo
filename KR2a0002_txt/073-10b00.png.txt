事之誠盡委之秦齊地可得也豈直為雄也君急使使¶
載幣隂迎孟嘗君不可失時也如有齊覺悟復用孟嘗¶
君則雌雄之所在未可知也秦王大悦乃遣車十乘黄¶
金百鎰以迎孟嘗君馮驩辭以先行至齊説齊王曰天¶
下之游士馮軾結靷東入齊者無不欲强齊而弱秦者¶
馮軾結靷西入秦者無不欲强秦而弱齊者夫秦齊雄¶
雌之國秦强則齊弱矣此勢不兩雄今臣竊聞秦遣使¶
車十乘載黄金百鎰以迎孟嘗君孟嘗君不西則已西¶