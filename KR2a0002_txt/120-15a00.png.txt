者乃死家盡没入償臧奏行不過二三日得可事論報¶
至流血十餘里河内皆怪其奏以為神速盡十二月郡¶
中毋聲毋敢夜行野無犬吠之盜其頗不得失之旁郡¶
國梨求會春温舒頓足歎曰嗟乎令冬月益展一月足¶
吾事矣其好殺伐行威不愛人如此天子聞之以為能¶
遷為中尉其治復放河内徙諸名禍猾吏(徐廣曰有/殘刻之名)與¶
從事河内則楊皆麻戊(徐廣曰一/云麻成)關中楊贛成信等義¶
縱為内史憚未敢恣治及縱死張湯敗後徙為廷尉而¶