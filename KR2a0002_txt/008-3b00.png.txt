皆似君君相貴不可言髙祖乃謝曰誠如父言不敢忘¶
徳及髙祖貴遂不知老父處髙祖為亭長乃以竹皮為¶
冠令求盜之薛治之(應劭曰以竹始生皮作冠今鵲尾/冠是也求盜者舊時亭有兩卒其)¶
(一為亭父掌開閉掃除一為求盜掌逐捕/盜賊薛魯國縣也有作冠師故徃治之)時時冠之及¶
貴常冠所謂劉氏冠乃是也髙祖以亭長為縣送徒酈¶
山徒多道亡自度比至皆亡之到豐西澤中止飲夜乃¶
解縱所送徒曰公等皆去吾亦從此逝矣徒中壯士願¶
從者十餘人髙祖被酒夜徑澤中令一人行前行前者¶