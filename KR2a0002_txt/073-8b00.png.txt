客奉將不給孟嘗君憂之問左右何人可使收債于辥¶
者傳舎長曰代舎客馮公形容狀貌甚辯長者無他伎¶
(亦作/技)能宜可令收債孟嘗君乃進馮驩而請之曰賓客¶
不知文不肖幸臨文者三千餘人邑入不足以奉賓客¶
故出息錢于辥辥歲不入民頗不與其息今客食恐不¶
給願先生責之馮驩曰諾辭行至辥召取孟嘗君錢者¶
皆會得息錢十萬乃多釀酒買肥牛召諸取錢者能與¶
息者皆來不能與息者亦來皆持取錢之劵書合之齊¶