信擊虜豹於河東(徐廣曰二/年九月也)傳詣滎陽以豹國為郡(高/祖)¶
(本紀曰置三郡/河東太原上黨)漢王令豹守滎陽楚圍之急周苛遂殺¶
魏豹¶
彭越者昌邑人也字仲常漁鉅野澤中為羣盜陳勝項¶
梁之起少年或謂越曰諸豪桀相立畔秦仲可以來亦¶
効之彭越曰兩龍方鬭且待之居歲餘澤間少年相聚¶
百餘人往從彭越曰請仲為長越謝曰臣不願與諸君¶
少年彊請乃許與期旦日日出會後期者斬旦日日出¶