而戮之逃於道而見鄉者後宫童妾所棄妖子(徐廣曰/妖一作)¶
(夭夭幼/少也)出於路者聞其夜啼哀而收之夫婦遂亡犇於¶
襃襃人有罪請入童妾所棄女子者於王以贖罪棄女¶
子出於襃是為襃姒當幽王三年王之後宫見而愛之¶
生子伯服竟廢申后及太子以襃姒為后伯服為太子¶
太史伯陽曰禍成矣無可奈何襃姒不好笑幽王欲其¶
笑萬方故不笑幽王為㷭㸂大鼓有寇至則舉烽火諸¶
侯悉至至而無寇襃姒乃大笑幽王説之為數舉烽火¶