縣人人自安樂無戰爭之患傳之萬世自上古不及陛¶
下威徳始皇悦博士齊人淳于越進曰臣聞殷周之王¶
千餘歳封子弟功臣自為枝輔今陛下有海内而子弟¶
為匹夫卒有田常六卿之臣無輔拂何以相救哉事不¶
師古而能長乆者非所聞也今靑臣又面䛕以重陛下¶
之過非忠臣始皇下其議丞相李斯曰五帝不相復三¶
代不相襲各以治非其相反時變異也今陛下創大業¶
建萬世之功固非愚儒所知且越言乃三代之事何足¶