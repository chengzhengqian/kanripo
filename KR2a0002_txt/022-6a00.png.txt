大羮不和有遺味者矣是故先王之制禮樂也非以極¶
口腹耳目之欲也將以教民平好惡而反人道之正也¶
(鄭𤣥曰教之/使知好惡)人生而靜天之性也感於物而動性之頌¶
也(徐廣曰頌音/容今禮作欲)物至知知然後好惡形焉(王肅曰事至/能以智知之)¶
(然後情之/好惡見)好惡無節於内知誘於外不能反己天理滅¶
矣(王肅曰内無定節智為物所誘/於外情從之動而失其天性)夫物之感人無窮而¶
人之好惡無節則是物至而人化物也(鄭𤣥曰隨/物變化)人化¶
物也者滅天理而窮人欲者也(鄭𤣥曰言/無所不為)於是有悖逆¶