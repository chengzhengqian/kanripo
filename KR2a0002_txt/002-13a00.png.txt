(曰天將重命汝以/美應謂符瑞也)帝曰吁臣哉臣哉臣作朕股肱耳目¶
予欲左右有民女輔之(馬融曰我欲左右助/民汝當翼成我也)余欲觀古¶
人之象日月星辰作文繡服色女明之余欲聞六律五¶
聲八音來治滑以出入五言女聽(尚書滑字作曶音忽/鄭𤣥曰曶者臣見君)¶
(所秉書思對命者也君亦/有焉以出入政教於五官)予即辟女匡拂予女無面䛕¶
退而謗予敬四輔臣(尚書大傳曰古者天子必有四隣/前曰疑後曰丞左曰輔右曰弼)¶
諸衆讒嬖臣君(徐廣曰/一作吾)徳誠施皆清矣禹曰然帝即不¶
時布同善惡則毋功(孔安國曰帝用臣不是則/賢愚竝立優劣共流故也)帝曰毋若¶