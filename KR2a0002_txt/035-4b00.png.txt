九年宣公卒太子朔立是為惠公左右公子不平朔之¶
立也惠公四年左右公子怨惠公之讒殺前太子伋而¶
代立乃作亂攻惠公立太子伋之弟黔牟為君惠公犇¶
齊衛君黔牟立八年齊襄公率諸侯奉王命共伐衛納¶
衛惠公誅左右公子衛君黔牟犇于周惠公復立惠公¶
立三年出亡亡八年復入與前通年凡十三年矣二十¶
五年惠公怨周之容舍黔牟與燕伐周周惠王犇温衛¶
燕立惠王弟頽為王二十九年鄭復納惠王三十一年¶