反情以和其志(鄭𤣥曰反/猶本也)比類以成其行姦聲亂色不¶
流於聰明淫樂廢禮不接於心術惰慢邪辟之氣不設¶
於身體使耳目鼻口心知百體皆由順正以行其義然¶
後發以聲音文以琴瑟動以干戚飾以羽旄從以簫管¶
奮至德之光動四氣之和以著萬物之理(孫炎曰奮發/也至徳之光)¶
(天地之道也四氣之和/四時之化也著猶誠也)是故清明象天廣大象地終始¶
象四時周旋象風雨(王肅曰清明廣大終始周旋/皆樂之節奏容儀發動也)五色¶
成文而不亂八風從律而不姦百度得數而有常(鄭𤣥/曰五)¶