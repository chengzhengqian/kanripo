侯此帝王之業也孝公以為然使衞鞅將而伐魏魏使¶
公子卬將而擊之軍既相距衞鞅遺魏將公子卬書曰¶
吾始與公子驩今俱為兩國將不忍相攻可與公子面¶
相見盟樂飲而罷兵以安秦魏魏公子卬以為然㑹盟¶
已飲而衞鞅伏甲士而襲虜魏公子卬因攻其軍盡破¶
之以歸秦魏惠王兵數破于齊秦國内空日以削恐乃¶
使使割河西之地獻于秦以和而魏遂去安邑徙都大¶
梁梁惠王曰寡人恨不用公叔痤之言也衞鞅既破魏¶