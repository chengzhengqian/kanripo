紿謂王烏曰吾欲入見漢天子面相約為兄弟王烏歸¶
報漢漢為單于築邸于長安匈奴曰非得漢貴人使吾¶
不與誠語匈奴使其貴人至漢病漢與藥欲愈之不幸¶
而死而漢使路充國佩二千石印綬往使因送其喪厚¶
𦵏直數千金曰此漢貴人也單于以為漢殺吾貴使者¶
留路充國不歸諸所言者單于特空紿王烏殊無意入¶
漢及遣太子來質於是匈奴數使竒兵侵犯邉漢乃拜¶
郭昌為拔胡将軍及浞野侯(徐廣曰/趙破奴)屯朔方以東備胡¶