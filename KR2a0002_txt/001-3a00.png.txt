(班固曰力牧黃帝相/也大鴻見封禪書)以治民順天地之紀幽明之占死¶
生之説(徐廣曰一云幽明/之數合死生之説)存亡之難時播百穀(王肅曰/時是也)¶
草木淳化鳥獸蟲蛾旁羅日月星辰水波(徐廣曰/一作沃)土石¶
金玉勞勤心力耳目節用水火材物有土徳之瑞故號¶
黃帝黃帝二十五子其得姓者十四人黃帝居軒轅之¶
丘(皇甫謐曰受國於有熊居軒轅之丘故因以為名又/以為號山海經曰在窮山之際西射之南張晏曰作)¶
(軒冕之服故/謂之軒轅)而娶於西陵之女是為嫘祖(徐廣曰祖一/作俎嫘力追)¶
(反/)嫘祖為黃帝正妃生二子其後皆有天下其一曰𤣥¶