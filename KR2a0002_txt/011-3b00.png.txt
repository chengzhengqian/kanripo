繩侯故御史大夫周昌子左車為安陽侯四月乙巳赦¶
天下賜爵一級除禁錮地動衡山原都雨雹大者尺八¶
寸　中二年二月匈奴入燕遂不和親三月召臨江王¶
來即死中尉府中夏立皇子越為廣川王子寄為膠東¶
王封四侯(文穎曰楚相張尚太𫝊趙夷吾趙相建徳内/史王悍此四人各諫其王無使反不聽皆殺)¶
(之故封/其子)九月甲戌日食　中三年冬罷諸侯御史中丞¶
春匈奴王二人率其徒來降皆封為列侯立皇子方乘¶
為清河王三月彗星出西北丞相周亞夫死以御史大¶