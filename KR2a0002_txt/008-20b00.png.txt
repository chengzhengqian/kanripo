楚則使龍且周蘭(徐廣曰/一作簡)徃擊之韓信與戰騎將灌嬰¶
擊大破楚軍殺龍且齊王廣犇彭越當此時彭越將兵¶
居梁地徃來苦楚兵絶其糧食　四年項羽乃謂海春¶
侯大司馬曹咎曰謹守成皋若漢挑戰慎勿與戰無令¶
得東而已我十五日必定梁地復從將軍乃行擊陳留¶
外黃雎陽下之漢果數挑楚軍楚軍不出使人辱之五¶
六日大司馬怒度兵汜水士卒半渡漢擊之大破楚軍¶
盡得楚國金玉貨賂大司馬咎長史欣皆自剄汜水上¶