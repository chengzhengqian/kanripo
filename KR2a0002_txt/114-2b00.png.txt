禺城下䝉歸至長安問蜀賈人賈人曰獨蜀出枸醬多¶
持竊出市夜郎夜郎者臨牂牱江江廣百餘歩足以行¶
船南越以財物役屬夜郎西至同師然亦不能臣使也¶
蒙乃上書說上曰南越王黄屋左纛地東西萬餘里名¶
為外臣實一州主也今以長沙豫章往水道多絶難行¶
竊聞夜郎所有精兵可得十餘萬浮舩牂牱江出其不¶
意此制越一竒也誠以漢之彊巴蜀之饒通夜郎道為¶
置吏易甚上許之乃拜蒙為郎中將將千人食重萬餘¶