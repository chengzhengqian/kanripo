至而百鬼集矣然頗能使之其後裝治行東入海求其¶
師云大見數月佩六印貴震天下而海上燕齊之間莫¶
不搤捥而自言有禁方能神仙矣其夏六月中汾隂巫¶
錦為民祠魏雎后土營旁見地如鈎狀掊視得鼎鼎大¶
異於衆鼎文鏤無款識怪之言吏吏告河東太守勝勝¶
以聞天子使使騐問巫得鼎無姦詐乃以禮祠迎鼎至¶
甘泉從行上薦之至中山(徐廣曰河渠書曰/鑿涇水自中山西)曣㬈有黃¶
雲盖焉有麃過上自射之因以祭云(徐廣曰上言從行上/薦之或者祭鼎也)¶