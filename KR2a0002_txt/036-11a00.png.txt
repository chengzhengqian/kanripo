以負宣公於是穆公使馮出居于鄭八月庚辰穆公卒¶
兄宣公子與夷立是為殤公君子聞之曰宋宣公可謂¶
知人矣立其弟以成義然卒其子復享之殤公元年衛¶
公子州吁弑其君完自立欲得諸侯使告於宋曰馮在¶
鄭必為亂可與我伐之宋許之與伐鄭至東門而還二¶
年鄭伐宋以報東門之役其後諸侯數來侵伐九年大¶
司馬孔父嘉妻好出道遇太宰華督(服䖍曰戴/公之子)督說目¶
而觀之(服䖍曰目者極/視精不轉也)督利孔父妻乃使人宣言國中¶