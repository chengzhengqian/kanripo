一人還縱江東父兄憐而王我我何面目見之縱彼不¶
言籍獨不愧於心乎乃謂亭長曰吾知公長者吾騎此¶
馬五歳所當無敵嘗一日行千里不忍殺之以賜公乃¶
令騎皆下馬步行持短兵接戰獨籍所殺漢軍數百人¶
項王身亦被十餘創顧見漢騎司馬呂馬童曰若非吾¶
故人乎馬童面之(張晏曰以故人故難視斫之/故背之如淳曰面不正視也)指王翳¶
曰(如淳曰指/示王翳)此項王也項王乃曰吾聞漢購我頭千金¶
邑萬户吾為若徳(徐廣曰亦可/是功徳之徳)乃自刎而死王翳取其¶