(后弟子淮陽丞相/吕勝為贅其侯)吕忿為吕成侯及諸侯丞相五人(徐/廣)¶
(曰中邑侯朱通山都侯王恬開松/兹侯徐厲滕侯吕更始醴陵侯越)宣平侯女為孝惠皇后¶
時無子詳為有身取美人子名之殺其母立所名子為¶
太子孝惠崩太子立為帝帝壯或聞其母死非真皇后¶
子廼出言曰后安能殺吾母而名我我未壯壯即為變¶
太后聞而患之恐其為患廼幽之永巷中言帝病甚左¶
右莫得見太后曰凡有天下治為萬民命(徐廣曰一/無此字)者¶
葢之如天容之如地上有懽心以安百姓百姓欣然以¶