死兒單于年少好殺伐國人多不安左大都尉欲殺單¶
于使人間告漢曰我欲殺單于降漢漢遠即兵來迎我¶
我即發初漢聞此言故築受降城猶以為逺其明年春¶
漢使浞野侯破奴将二萬餘騎出朔方西北二千餘里¶
期至浚稽山而還浞野侯既至期而還左大都尉欲發¶
而覺單于誅之發左方兵擊浞野浞野侯行捕首虜得¶
數千人還未至受降城四百里匈奴兵八萬騎圍之浞¶
野侯夜自出求水匈奴間捕生得浞野侯因急撃其軍¶