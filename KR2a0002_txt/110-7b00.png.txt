夫匈奴難得而制非一世也行盜侵驅所以為業也天¶
性固然上及虞夏殷周固弗程督禽獸畜之不屬為人¶
夫上不觀虞夏殷周之統而下修近世之失此臣之所¶
大憂百姓之所疾苦也且夫兵乆則變生事苦則虞易¶
乃使邉境之民靡敝愁苦而有離心将吏相疑而外市¶
(張晏曰與外國交求/利己若章邯之比)故尉佗章邯得以成其私也夫秦¶
政之所以不行者權分乎二子此得失之效也故周書¶
曰安危在出令存亡在所用願陛下詳察之少加意而¶