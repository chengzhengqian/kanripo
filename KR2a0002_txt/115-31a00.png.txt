(徐廣曰嘰音祈小食也/駰案韋昭曰瓊華玉英)嬐侵潯而髙縱兮紛鴻涌而上¶
厲(徐廣曰/嬐音纎)貫列缺之倒景兮渉豐隆之滂沛(漢書音義/曰列缺天)¶
(閃也倒景/日在下)馳游道而循降兮騖遺霧而逺逝廹區中之¶
隘陜兮舒節出乎北垠遺屯騎於𤣥闕兮軼先驅於寒¶
門(漢書音義曰𤣥闕北/極之山寒門天北門)下峥嶸而無地兮上寥廓而無¶
天視眩眠而無見兮聽惝恍而無聞乗虚無而上假兮¶
超無友而獨存(徐廣曰假音/古下反至也)相如既奏大人之頌天子¶
大說飄飄有凌雲之氣似游天地之間意相如既病免¶