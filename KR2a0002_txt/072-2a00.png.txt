騶子其前鄒忌以鼓琴干威王因及國政封為成侯而¶
受相印先孟子其次騶衍後孟子騶衍睹有國者益淫¶
侈不能尚徳若大雅整之于身施及黎庶矣乃深觀隂¶
陽消息而作怪迂之變終始大聖之篇十餘萬言其語¶
閎大不經必先驗小物推而大之至于無垠先序今以¶
上至黄帝學者所共術大並世盛衰(竝蒲/浪反)因載其禨祥¶
度制推而逺之至天地未生窈㝠不可考而原也先列¶
中國名山大川通谷禽獸水土所殖物類所珍因而推¶