馬之絶縣官錢少買馬難得乃著令令封君以下至三¶
百石以上吏以差出牝馬天下亭亭有畜㹀馬歲課息¶
齊相卜式上書曰臣聞主憂臣辱南越反臣願父子與¶
齊習船者徃死之天子下詔曰卜式雖躬耕牧不以為¶
利有餘輙助縣官之用今天下不幸有急而式奮願父¶
子死之雖未戰可謂義形于内賜爵闗内侯金六十斤¶
田十頃布告天下天下莫應列侯以百數皆莫求從軍¶
擊𦍑越至酎少府省金(如淳曰省視諸侯金有輕有重/也或曰至嘗酎飲宗廟時少府)¶