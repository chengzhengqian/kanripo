以徇三軍遣使者還報然後行士卒次舍井竈飲食問¶
疾醫藥身自拊循之悉取將軍之資糧享士卒身與士¶
卒平分糧食最比其羸弱者三日而後勒兵病者皆求¶
行爭奮出為之赴戰晉師聞之為罷去燕師聞之度水¶
而解于是追擊之遂取所亡封内故境而引兵歸未至¶
國釋兵旅解約束誓盟而後入邑景公與諸大夫郊迎¶
勞師成禮然後反歸寢既見穰苴尊為大司馬田氏日以¶
益尊于齊已而大夫鮑氏髙國之屬害之譛于景公景¶