高帝曰嗟乎有以也夫起自布衣兄弟三人更王豈不¶
賢乎哉為之流涕而拜其二客為都尉發卒二千人以¶
王者禮塟田横旣塟二客穿其冢旁孔皆自剄下從之¶
高帝聞之迺大驚以田横之客皆賢吾聞其餘尚五百¶
人在海中使使召之至則聞田横死亦皆自殺於是乃¶
知田横兄弟能得士也¶
太史公曰甚矣蒯通之謀亂齊驕淮隂其卒亡此兩人¶
(韓信/田横)蒯通者善為長短説論戰國之權變為八十一首¶