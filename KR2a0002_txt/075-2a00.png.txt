之公子曰臣之客有能探得趙王隂事者趙王所為客¶
輒以報臣臣以此知之是後魏王畏公子之賢能不敢¶
任公子以國政魏有隠士曰侯嬴年七十家貧為大梁¶
夷門監者公子聞之往請欲厚遺之不肯受曰臣修身¶
絜行數十年終不以監門困故而受公子財公子于是¶
乃置酒大會賓客坐定公子從車騎虛左自迎夷門侯¶
生侯生攝弊衣冠直上載公子上坐不讓欲以觀公子¶
公子執轡愈恭侯生又謂公子曰臣有客在市屠中願¶