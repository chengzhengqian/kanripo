從公之言而還矣客曰太子雖欲還不得矣彼勸太子¶
戰攻欲啜汁者衆太子雖欲還恐不得矣太子因欲還¶
其御曰將出而還與北同太子果與齊人戰敗於馬陵¶
(徐廣曰/在元城)齊虜太子申殺將軍涓軍遂大破三十一年秦¶
趙齊共伐我秦將商君詐我將軍公子卬而襲奪其軍¶
破之秦用商君東地至河而齊趙數破我安邑近秦於¶
是徙治大梁(徐廣曰今浚儀駰案汲冢紀年曰梁/惠成王九年四月甲寅徙都大梁也)以公¶
子赫為太子三十三年秦孝公卒商君亡秦歸魏魏怒¶