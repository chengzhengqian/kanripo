與博士弟子崇鄉里之化以廣賢材焉謹與太常臧(漢/書)¶
(百官表/孔臧也)博士平等議曰聞三代之道鄉里有教夏曰挍¶
殷曰序周曰庠其勸善也顯之朝廷其懲惡也加之刑¶
罰故教化之行也建首善自京師始由内及外今陛下¶
昭至徳開大明配天地本人倫勸學修禮崇化厲賢以¶
風四方太平之原也古者政教未洽不備其禮請因舊¶
官而興焉為博士官置弟子五十人復其身太常擇民¶
年十八已上儀狀端正者補博士弟子郡國縣道邑有¶