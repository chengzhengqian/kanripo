遂反攻出公出公奔齊道死故知伯乃立昭公曾孫驕¶
為晉君是為哀公哀公大父雍晉昭公少子也號為戴¶
子(徐廣曰世本作桓/子雍注云戴子)戴子生忌忌善知伯早死故知伯¶
欲盡并晉未敢乃立忌子驕為君當是時晉國政皆決¶
智伯晉哀公不得有所制智伯遂有范中行地最彊哀¶
公四年趙襄子韓康子魏桓子共殺知伯盡并其地十¶
八年哀公卒子幽公柳立幽公之時晉畏反朝韓趙魏¶
之君獨有絳曲沃餘皆入三晉十五年魏文侯初立十¶