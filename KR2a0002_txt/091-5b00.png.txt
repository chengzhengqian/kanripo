故咸陽也漢五年冬以破項籍迺使盧綰别將與劉賈¶
擊臨江王共尉破之(李竒曰/共敖子)七月還從擊燕王臧荼臧¶
荼降高祖已定天下諸侯非劉氏而王者七人欲王盧¶
綰為羣臣觖望(如淳曰觖音決别之決望猶怨也瓉曰/觖謂相觖而怨望也韋昭曰觖猶冀也)¶
及虜臧荼迺下詔諸將相列侯擇羣臣有功者以為燕¶
王羣臣知上欲王盧綰皆言曰太尉長安侯盧綰常從¶
平定天下功最多可王燕詔許之漢五年八月迺立盧¶
綰為燕王諸侯王得幸莫如燕王漢十一年秋陳豨反¶