陵將其射士步兵五千人出居延北可千餘里欲以分¶
匈奴兵母令專走貳師也陵既至期還而單于以兵八¶
萬圍撃陵軍陵軍五千人兵矢既盡士死者過半而所¶
殺傷匈奴亦萬餘人且引且戰連鬭八日還未到居延¶
百餘里匈奴遮狭絶道陵食乏而救兵不到敵急撃招¶
降陵陵曰無面目報陛下遂降匈奴其兵盡没餘亡散¶
得歸漢者四百餘人單于既得陵素聞其家聲及戰又壯¶
乃以其女妻陵而貴之漢聞族陵母妻子自是之後李¶