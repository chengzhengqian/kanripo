何罪其嗣亦何罪舍適而外求君將安置此(服䖍曰/此太子)出¶
朝則抱以適趙盾所頓首曰先君奉此子而属之子曰¶
此子材吾受其賜不材吾怨子(王肅曰怨其/教導不至)今君卒言¶
猶在耳(杜預曰在/宣子之耳)而棄之若何趙盾與諸大夫皆患穆¶
嬴且畏誅乃背所迎而立太子夷臯是為靈公發兵以¶
距秦送公子雍者趙盾為將往擊秦敗之令狐先蔑隨¶
會亡奔秦秋齊宋衛鄭曹許君皆會趙盾盟于扈(杜預/曰鄭)¶
(地滎陽卷縣/西北有扈亭)以靈公初立故也四年伐秦取少梁秦亦¶