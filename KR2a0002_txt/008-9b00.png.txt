剛武侯(應劭曰楚懷王將也漢書音義曰功臣表云棘/蒲剛侯陳武武一姓柴剛武侯宜為剛侯武魏)¶
(將也瓚曰功臣表柴武以將軍起薛别救東阿至/霸上入漢中非懷王將也又非魏將也例未稱謚)奪其¶
軍可四千餘人并之與魏將皇欣魏申徒武蒲之軍并¶
攻昌邑昌邑未拔西過髙陽(文穎曰聚邑名也屬陳留/圉縣瓚曰陳留傳曰在雍)¶
(丘西/南)酈食其(鄭徳曰音/厯異基)謂監門曰諸將過此者多吾視¶
沛公大人長者乃求見説沛公沛公方踞牀使兩女子¶
洗足酈生不拜長揖曰足下必欲誅無道秦不宜踞見¶
長者於是沛公起攝衣謝之延上坐食其説沛公襲陳¶