髙祖狀貌因重敬之引入坐蕭何曰劉季固多大言少¶
成事髙祖因狎侮諸客遂坐上坐無所詘酒闌(文穎曰/闌言希)¶
(也謂飲酒者半/罷半在謂之闌)吕公因目固留髙祖髙祖竟酒後吕公¶
曰臣少好相人(張晏曰古人相與語多自稱臣自卑/下之道若今人相與語皆自稱僕)相¶
人多矣無如季相願季自愛臣有息女願為季箕帚妾¶
酒罷吕媪怒吕公曰公始常欲竒此女與貴人沛令善¶
公求之不與何自妄許與劉季吕公曰此非兒女子所¶
知也卒與劉季吕公女乃吕后也生孝惠魯元公主(服/䖍)¶