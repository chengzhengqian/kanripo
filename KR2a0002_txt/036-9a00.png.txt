不成治用昏不明畯民用微家用不寧庶民維星(孔安/國曰)¶
(星民象故衆/民惟若星也)星有好風星有好雨(馬融曰箕星好/風畢星好雨)日月之¶
行有冬有夏(孔安國曰日月之/行冬夏各有常度)月之從星則以風雨(孔/安)¶
(國曰月經于箕則多風離于畢則多/雨政教失常以從民欲亦所以亂)五福一曰夀二曰¶
富三曰康寧(鄭𤣥曰康/寜平安)四曰攸好德(孔安國曰所好/者德福之道)五¶
曰考終命(孔安國曰各成其短長/之命以自終不横夭)六極一曰凶短折(鄭/𤣥)¶
(曰未齓曰凶未冠/曰短未㛰曰折)二曰疾三曰憂四曰貧五曰惡(孔安/國曰)¶
(惡醜/陋也)六曰弱(鄭𤣥曰愚懦/不壯毅曰弱)於是武王乃封箕子於朝鮮¶