安王道立安王二十二年卒子襄王注立襄王立十四¶
年卒子王純代立王純立地節二年中人上書告楚王¶
王謀反王自殺國除入漢為彭城郡(徐廣曰純立十七/年卒諡節王子延)¶
(夀立十/九年死)　趙王劉遂者其父髙祖中子名友諡曰幽幽¶
王以憂死故為幽髙后王呂禄於趙一歲而髙后崩大¶
臣誅諸吕吕禄等乃立幽王子遂為趙王孝文帝即位¶
二年立遂辟彊取趙之河間郡為河間王以為文王立¶
十三年卒子哀王福立一年卒無子絶後國除入於漢¶