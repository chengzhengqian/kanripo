起曰守西河而秦兵不敢東鄉韓趙賔從子孰與起文¶
曰不如子起曰此子三者皆出吾下而位加吾上何也¶
文曰主少國疑大臣未附百姓不信方是之時屬之於¶
子乎屬之於我乎起黙然良久曰屬之子矣文曰此乃¶
吾所以居子之上也吳起乃自知弗如田文田文既死¶
公叔為相尚魏公主而害吳起公叔之僕曰起易去也¶
公叔曰奈何其僕曰吳起為人節㢘而自喜名也君因¶
先與武侯言曰夫吳起賢人也而侯之國小又與强秦¶