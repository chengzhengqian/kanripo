程品(如淳曰若順也百工為器物皆有尺寸斤兩/皆使得宜此之謂順晉灼曰若預及之辭)至於¶
為丞相卒就之故漢家言律厯者本之張蒼蒼本好書¶
無所不觀無所不通而尤善律厯(漢書曰著書十八/篇言陰陽律厯事)張¶
蒼德王陵王陵者安國侯也及蒼貴常父事王陵陵死¶
後蒼為丞相洗沐常先朝陵夫人上食然後敢歸家蒼¶
為丞相十餘年魯人公孫臣上書言漢土德時其符有¶
黄龍當見詔下其議張蒼張蒼以為非是罷之其後黄¶
龍見成紀於是文帝召公孫臣以為博士草土德之厯¶