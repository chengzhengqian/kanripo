漢匈奴相紛拏殺傷大當漢軍左校捕虜言單于未昏¶
而去漢軍因發輕騎夜追之大将軍軍因隨其後匈奴¶
兵亦散走遲明行二百餘里(徐廣曰遲/一作黎)不得單于頗獲¶
斬首虜萬餘級遂至窴顔山趙信城(徐廣曰/窴音田)得匈奴積¶
粟食軍軍留一日而還悉燒其城餘粟以歸大將軍之¶
與單于㑹也而前將軍廣右将軍食其軍别從東道或¶
失道後擊單于大將軍引還過幕南乃得前将軍右將¶
軍大将軍欲使使歸報令長史簿責前將軍廣廣自殺¶