(或作/彭)秦恵王裂商君以狥曰莫如商鞅反者遂滅商君之家¶
太史公曰商君其天資刻薄人也跡其欲干孝公以帝¶
王術挾持浮説非其質矣且所因由嬖臣及得用刑公¶
子虔欺魏將卬不師趙良之言亦足發明商君之少恩¶
矣余嘗讀商君開塞耕戰書與其人行事相類卒受惡¶
名于秦有以也夫(新序論曰秦孝公保崤函之固以廣/雍州之地東并河西北收上郡國富)¶
(兵强長雄諸侯周室歸籍四方来賀為戰國霸君秦遂/以强六世而并諸侯亦皆商君之謀也夫商君極身無)¶
(二慮盡公不顧私使民内急耕織之業以富國外重戰/伐之賞以勸戎士發令必行内不阿貴寵外不偏疎逺)¶