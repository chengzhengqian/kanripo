知之恐盾醉不能起而進曰君賜臣觴三行可以罷欲¶
以去趙盾令先母及難盾既去靈公伏士未會先縱齧¶
狗名敖(何休曰犬/四尺曰敖)明為盾摶殺狗盾曰棄人用狗雖猛¶
何為然不知明之為隂德也已而靈公縱伏士出逐趙¶
盾示眯明反擊靈公之伏士伏士不能進而竟脫盾盾¶
問其故曰我桑下餓人問其名弗告(服䖍曰/不望報)明亦因亡¶
去盾遂奔未出晉境乙丑盾昆弟將軍趙穿襲殺靈公¶
於桃園(虞翻曰/園名也)而迎趙盾趙盾素貴得民和靈公少侈¶