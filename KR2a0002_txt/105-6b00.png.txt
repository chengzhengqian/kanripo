請將軍曰吾益知呉壁中曲折請復徃將軍壯義之恐¶
亡夫乃言太尉太尉乃固止之呉已破灌夫以此名聞¶
天下潁陰侯言之上上以夫為中郎將數月坐法去後¶
家居長安長安中諸公莫弗稱之孝景時至代相孝景¶
崩今上初即位以為淮陽天下交勁兵處故徙夫為淮¶
陽太守建元元年入為太僕二年夫與長樂衞尉竇甫¶
飲輕重不得(晉灼曰飲酒輕/重不得其平也)夫醉搏甫甫竇太后昆弟¶
也上恐太后誅夫徙為燕相數歲坐法去官家居長安¶