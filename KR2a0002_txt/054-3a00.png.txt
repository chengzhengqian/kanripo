間行杖劒亡渡河船人見其美丈夫獨行疑其亡將要¶
中當有金玉寶器目之欲殺平平恐乃解衣躶而佐刺¶
船船人知其無有乃止平遂至脩武降漢(徐廣曰/漢二年)因魏¶
無知求見漢王漢王召入是時萬石君奮為漢王中涓¶
(徐廣曰亦/曰涓人)受平謁入見平平等七人俱進賜食王曰罷¶
就舎矣平曰臣為事來所言不可以過今日於是漢王¶
與語而説之問曰子之居楚何官曰為都尉是日乃拜¶
平為都尉使為參乘典䕶軍諸將盡讙曰大王一日得¶