上之心故百里奚乞食於路繆公委之以政寗戚飯牛¶
車下而桓公任之以國(應劭曰齊桓公夜出迎客而寗/戚疾擊其牛角商歌曰南山矸)¶
(白石爛生不遭堯與舜禪短布單衣適至骭從昏飯牛/薄夜半長夜曼曼何時旦公召與語說之以為大夫)¶
此二人者豈借宦於朝假譽於左右然後二主用之哉¶
感於心合於行親於膠漆昆弟不能離豈惑於衆口哉¶
故偏聽生姦獨任成亂昔者魯聽季孫之說而逐孔子¶
宋信子罕之計而囚墨翟夫以孔墨之辯不能自免於¶
讒諛而二國以危何則衆口鑠金積毁銷骨也是以秦¶