既好宛馬聞之甘心使壯士車令等持千金及金馬以¶
請宛王貳師城善馬宛國饒漢物相與謀曰漢去我逺¶
而鹽水中數敗(服䖍曰水名道從外水中/如淳曰道絶逺無穀草)出其北有胡¶
寇出其南乏水草又且往往而絶邑乏食者多漢使數¶
百人為輩來而常乏食死者過半是安能致大軍乎無¶
奈我何且貳師馬宛寶馬也遂不肯予漢使漢使怒妄¶
言(如淳曰/罵詈)椎金馬而去宛貴人怒曰漢使至輕我遣漢¶
使去令其東邊郁成遮攻殺漢使取其財物於是天子¶