然蔡澤復曰富貴顯榮成理萬物使各得其所性命夀¶
長終其天年而不夭傷天下繼其統守其業傳之無窮¶
名實純粹澤流千里(徐廣曰一/木無此字)世世稱之而無絶與天¶
地終始豈道德之符而聖人所謂吉祥善事者與應侯¶
曰然蔡澤曰若夫秦之商君楚之呉起越之大夫種其¶
卒然亦可願與應侯知蔡澤之欲困已以說(或拙/反)復謬¶
曰何為不可夫公孫鞅之事孝公也極身無貳慮盡公¶
而不顧私設刀鋸以禁姦邪信賞罰以致治披腹心示¶