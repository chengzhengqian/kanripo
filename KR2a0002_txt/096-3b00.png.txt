取楚王信剖符世世勿絶定食四千六百户號信武信¶
以騎都尉從擊代攻韓信平城下還軍東垣有功遷為¶
車騎将軍并将梁趙齊燕楚車騎别撃陳豨丞相敞破¶
之因降曲逆從撃黥布有功益封定食五千三百户凡¶
斬首九十級虜百三十二人别破軍十四降城五十九¶
定郡國各一縣二十三得王柱國各一人二千石以下¶
至五百石(徐廣曰一本/無此五字)三十九人高后五年歙卒諡為¶
肅侯子亭代侯二十一年坐事國人過律孝文後三年¶