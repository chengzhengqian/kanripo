(又當也除秦酷政但至於罪也李斐曰傷人有曲直盗/賊有多少罪名不可預定故凡言抵罪未知抵何罪也)¶
(張晏曰秦法一人犯罪舉家及鄰伍坐之今但/當其身坐合於康誥父子兄弟罪不相及也)餘悉除¶
去秦法諸吏人皆案堵如故(應劭曰案次/第堵墻堵也)凡吾所以來¶
為父老除害非有所侵暴無恐且吾所以還軍霸上待¶
諸侯至而定約束耳乃使人與秦吏行縣鄉邑告諭之¶
秦人大喜爭持牛羊酒食獻饗軍士沛公又讓不受曰¶
倉粟多非乏不欲費人人又益喜惟恐沛公不為秦王¶
或説沛公曰秦富十倍天下地形強今聞章邯降項羽¶