已定欲相與立周市為魏王周市不肯使者五反陳王¶
乃立甯陵君咎為魏王遣之國周市卒為相將軍田臧¶
等相與謀曰周章軍已破矣秦兵旦暮至我圍滎陽城¶
弗能下秦軍至必大敗不如少遣兵足以守滎陽悉精¶
兵迎秦軍今假王驕不知兵權不可與計非誅之事恐¶
敗因相與矯王令以誅吳叔獻其首於陳王使使賜田¶
臧楚令尹印使為上將田臧乃使諸將李歸等守滎陽¶
城自以精兵西迎秦軍於敖倉與戰田臧死軍破章邯¶