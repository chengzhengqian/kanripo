禄賢能齊人皆說二年伐滅郯(徐廣曰/一作譚)郯子奔莒初桓¶
公亡時過郯郯無禮故伐之五年伐魯魯將師敗魯莊¶
公請獻遂邑以平(杜預曰遂在濟/北蛇邱縣東北)桓公許與魯會柯而¶
盟(杜預曰此柯今濟北東阿齊/之阿邑猶祝柯今為祝阿)魯將盟曹沬以匕首刧¶
桓公於壇上(何休曰上基三尺階三等曰壇會必有/壇者為升降揖讓稱先君以相接也)曰¶
反魯之侵地桓公許之已而曹沬去匕首北面就臣位¶
桓公後悔欲無與魯地而殺曹沬管仲曰夫刧許之而¶
倍信殺之(徐廣曰一云已許/之而背信殺刧也)愈一小快耳而棄信於諸¶