恢部出代擊胡輜重聞單于還兵多不敢出漢以恢本¶
造兵謀而不進斬恢(韓長孺傳/曰恢自殺)自是之後匈奴絶和親¶
攻當路塞往往入盜於漢邉不可勝數然匈奴貪尚樂¶
闗市嗜漢財物漢亦尚闗市不絶以中之自馬邑軍後¶
五年之秋漢使四将軍各萬騎擊胡闗市下将軍衛青¶
出上谷至龍城得胡首虜七百人公孫賀出雲中無所¶
得公孫敖出代郡為胡所敗七千餘人李廣出鴈門為¶
胡所敗而匈奴生得廣廣後得亡歸漢囚敖廣敖廣贖¶