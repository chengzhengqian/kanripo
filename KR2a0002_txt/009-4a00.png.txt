喜王必無憂於是齊王廼上城陽之郡尊公主為王太¶
后(如淳曰張敖子偃為魯/王故公主得為太后)吕后喜許之廼置酒齊邸樂¶
飲罷歸齊王三年方築長安城四年就半五年六年城¶
就諸侯來會十月朝賀七年秋八月戊寅孝惠帝崩(皇/甫)¶
(謐曰帝以秦始皇三十/七年生崩時年二十二)發喪太后哭泣不下留侯子張¶
辟彊為侍中(應劭曰入侍天/子故曰侍中)年十五謂丞相曰太后獨¶
有孝惠今崩哭不悲君知其解乎丞相曰何解辟彊曰¶
帝母壯子太后畏君等君今請拜吕台吕産吕禄為將¶