武安侯田蚡者孝景后同母弟也生長陵魏其已為大¶
將軍方盛蚡為諸郎(徐廣曰一云諸卿時人相號長今/老者為諸公年少者為諸卿如)¶
(人相號為/士大夫)未貴徃來侍酒魏其跪起如子侄及孝景晚¶
節蚡益貴幸為太中大夫蚡辯有口學盤盂諸書(應邵/曰黃)¶
(帝使孔甲所作銘也凡二十六篇書槃盂中所為法戒/諸書諸子文書也孟康曰孔甲槃盂二十六篇雜家書)¶
(兼儒墨/名法)王太后賢之(徐廣曰即蚡/同母姊者)孝景崩即日太子立¶
稱制所鎮撫多有田蚡賔客計筴蚡弟田勝皆以太后¶
弟孝景後三年(徐廣曰孝景後三年即/是孝武初嗣位之年也)封蚡為武安侯¶