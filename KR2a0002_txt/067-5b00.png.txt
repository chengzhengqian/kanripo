破矣今西面而事之見臣于秦夫破人之與見破于人¶
也臣人之與見臣于人也豈可同日而論哉夫衡(音/横)人¶
者皆欲割諸侯之地以予秦秦成則髙臺榭美宫室聴¶
竽瑟之音前有樓闕軒轅後有長姣美人國被秦患而¶
不與其憂是故夫衡人日夜務以秦權恐愒(呼曷/反)諸侯¶
以求割地故願大王孰計之也臣聞明主絶疑去讒屏¶
流言之跡塞朋黨之門故尊主廣地彊兵之計臣得陳¶
忠於前矣故竊為大王計莫如一韓魏齊楚燕趙以從¶