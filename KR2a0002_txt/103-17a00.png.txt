邪氣及重病齊淳于司馬病臣意切其脈告曰當病迵¶
風迵風之狀飲食下嗌輙後之(徐廣曰/如厠)病得之飽食而¶
疾走淳于司馬曰我之王家食馬肝食飽甚見酒来即¶
走去驅疾至舍即泄數十出臣意告曰為火齊米汁飲¶
之七八日而當愈時醫秦信在旁臣意去信謂左右閣¶
都尉曰意以淳于司馬病為何曰以為迵風可治信即¶
笑曰是不知也淳于司馬病法當後九日死即後九日¶
不死其家復召臣意臣意徃問之盡如意診臣即為三¶