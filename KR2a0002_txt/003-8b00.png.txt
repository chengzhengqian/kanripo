廟為髙宗遂作髙宗彤日及訓(孔安國曰祭之明日/又祭殷曰肜周曰繹)帝¶
祖庚崩弟祖甲立是為帝甲帝甲淫亂殷復衰帝甲崩¶
子帝廪辛立帝廩辛崩弟庚丁立是為帝庚丁帝庚丁¶
崩子帝武乙立殷復去亳徙河北帝武乙無道為偶人¶
謂之天神與之博令人為行天神不勝乃僇辱之為革¶
囊盛血仰而射之命曰射天武乙獵於河渭之濵暴雷¶
武乙震死子帝太丁立帝太丁崩子帝乙立帝乙立殷¶
益衰帝乙長子曰微子啟啟母賤不得嗣少子辛辛母¶