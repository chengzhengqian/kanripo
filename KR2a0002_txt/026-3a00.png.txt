(帝者天之别名也神無二/主故異其處避后稷也)自禹興而修社祀后稷稼穡¶
故有稷祠郊社所從來尚矣自周克殷後十四世世益¶
衰禮樂廢諸侯恣行而幽王為犬戎所害(徐廣曰犬/一作畎)周¶
東徙雒邑秦襄公攻戎救周始列為諸侯秦襄公既侯¶
居西垂自以為主少皥之神作西畤祠白帝其牲用駵¶
駒黃牛羝羊各一云其後十六年秦文公東獵汧渭之¶
間卜居之而吉文公夢黃虵自天下属地其口止於鄜¶
衍(李奇曰鄜音/孚山阪曰衍)文公問史敦敦曰此上帝之徵君其祠¶