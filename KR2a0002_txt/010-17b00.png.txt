今崩又使重服乆臨以離寒暑之數哀人之父子傷長¶
幼之志損其飲食絶鬼神之祭祀以重吾不徳也謂天¶
下何朕獲保宗廟以眇眇之身託於天下君王之上二¶
十有餘年矣賴天地之靈社稷之福方内安寧(瓚曰方/四方也)¶
(内中也猶/云中外也)靡有兵革(徐廣曰一云方/内安兵革息)朕既不敏常畏過¶
行以羞先帝之遺徳維年之乆長懼於不終今乃幸以¶
天年得復供養於髙廟朕之不明與嘉之(如淳曰與發/聲也得卒天)¶
(年已/善矣)其奚哀悲之有其令天下吏民令出臨三日皆釋¶