滿尺二寸民人得長七八寸可寶矣今夫珠玉寶器雖¶
有所深藏必見其光必出其神明其此之謂乎故玉處¶
於山而木潤淵生珠而岸不枯者(徐廣曰一無不字許/氏説淮南以為滋潤)¶
(鍾於明珠致/令岸枯也)潤澤之所加也明月之珠出於江海藏於¶
蚌中蚗龍伏之(徐廣曰許氏説淮南/云蚗龍龍屬也音決)王者得之長有天¶
下四夷賓服能得百莖蓍并得其下龜以卜者百言百¶
當足以決吉凶神龜出於江水中廬江郡常嵗時生龜¶
長尺二寸者二十枚輸太卜官太卜官因以吉日剔取¶