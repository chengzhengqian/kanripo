服湯二旬而復故故天下盡以扁鵲為能生死人扁鵲¶
曰越人非能生死人也此自當生者越人能使之起耳¶
(傅𤣥曰虢自晉獻公時先是百/二十餘年滅矣是時焉得有虢)扁鵲過齊齊桓侯客之¶
入朝見曰君有疾在腠理不治將深桓侯曰寡人無疾¶
扁鵲出桓侯謂左右曰醫之好利也欲以不疾者為功¶
後五日扁鵲復見曰君有疾在血脈不治恐深桓侯曰¶
寡人無疾扁鵲出桓侯不悦後五日扁鵲復見曰君有¶
疾在腸胃間不治将深桓侯不應扁鵲出桓侯不悦後¶