寵美人淖姬(蘇林曰淖/音泥淖)夜使人迎與姧服舎中及淮南¶
事發治黨與頗及江都王建建恐因使人多持金錢事¶
絶其獄而又信巫祝使人禱祠妄言建又盡與其娣弟¶
姦事既聞漢公卿請捕治建天子不忍使大臣即訊王¶
王服所犯遂自殺國除地入于漢為廣陵郡　膠西于¶
王端以孝景前三年吳楚七國反破後端用皇子為膠¶
西王端為人賊戾又隂痿一近婦人病之數月而有愛¶
幸少年為郎為郎者頃之與後宫亂端禽滅之及殺其¶