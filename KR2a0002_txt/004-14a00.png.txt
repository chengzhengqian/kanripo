保世以滋大昔我先王世后稷(韋昭曰謂棄與不窋也/唐固曰父子相繼曰世)¶
以服事虞夏及夏之衰也棄稷不務我先王不窋用失¶
其官而自竄於戎狄之間不敢怠業時序其徳遵修其¶
緒(徐廣曰遵/一作選)修其訓典朝夕恪勤守以敦篤奉以忠信¶
奕世載徳不忝前人至于文王武王昭前之光明而加¶
之以慈和事神保民無不欣喜商王帝辛大惡于民庶¶
民不忍訢載武王以致戎于商牧是故先王非務武也¶
勤恤民隱而除其害也夫先王之制邦内甸服邦外侯¶