私坐間與語曰我有禁方年老欲傳與公公毋泄扁鵲¶
曰敬諾乃出其懐中藥予扁鵲飲是以上池之水三十¶
日當知物矣乃悉取其禁方書盡與扁鵲忽然不見殆¶
非人也扁鵲以其言飲藥三十日視見垣一方人以此¶
視病盡見五藏癥結特以診脈為名耳為醫或在齊或¶
在趙在趙者名扁鵲當晉昭公時諸大夫强而公族弱¶
趙簡子為大夫専國事簡子疾五日不知人大夫皆懼¶
於是召扁鵲扁鵲入視病出董安于問扁鵲扁鵲曰血¶