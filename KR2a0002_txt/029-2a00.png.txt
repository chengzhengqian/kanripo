繇卒子屈羽立屈羽卒子夷吾立夷吾卒子禽處立禽¶
處卒子轉立轉卒子頗髙立頗髙卒子句卑立是時晉¶
獻公滅周北虞公以開晉伐虢也句卑卒子去齊立去¶
齊卒子夀夢立夀夢立而吳始益大稱王自太伯作吳¶
五世而武王克殷封其後為二其一虞在中國其一吳¶
在夷蠻十二世而晉滅中國之虞中國之虞滅二世而¶
夷蠻之吳興太凡從太伯至夀夢十九世王夀夢二年¶
楚之亡大夫申公巫臣怨楚將子反而犇晉自晉使吳¶