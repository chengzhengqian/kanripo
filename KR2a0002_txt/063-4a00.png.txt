明日為三萬竈龎涓行三日大喜曰我固知齊軍怯入¶
吾地三日士卒亡者過半矣乃棄其步軍與其輕鋭倍¶
日并行逐之孫子度其行暮當至馬陵馬陵道狭而旁¶
多阻隘可伏兵乃斫大樹白而書之曰龎涓死于此樹¶
之下于是令齊軍善射者萬弩夾道而伏期日暮見火¶
舉而俱發龎涓果夜至斫木下見白書乃鑽火燭之讀¶
其書未畢齊軍萬弩俱發魏軍大亂相失龎涓自知智¶
窮兵敗乃自剄曰遂成豎子之名齊因乗勝盡破其軍¶