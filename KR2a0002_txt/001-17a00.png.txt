(如之公命以字為展氏以此言之天子賜姓命氏諸侯/命族族者氏之别名也姓者所以統繫百世使不别也)¶
(氏者所以别子孫之所出故世本/之篇言姓則在上言氏則在下也)太史公曰學者多稱¶
五帝尚矣然尚書獨載堯以來而百家言黃帝其文不¶
雅馴薦紳先生難言之(徐廣曰薦紳即搢/紳也古字假借)孔子所傳宰¶
予問五帝徳及帝繫姓儒者或不傳余嘗西至空峒北¶
過涿鹿東漸於海南浮江淮矣至長老皆各徃徃稱黃¶
帝堯舜之處風教固殊焉總之不離古文者近是予觀¶
春秋國語其發明五帝徳帝繫姓章矣顧弟弗深考(徐/廣)¶