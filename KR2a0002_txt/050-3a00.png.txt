王既聞此計乃與其舅父駟鈞郎中令祝午中尉魏勃¶
隂謀發兵齊相召平聞之乃發卒衞王宫魏勃紿召平¶
曰王欲發兵非有漢虎符驗也而相君圍王固善勃請¶
為君將兵衞衞王召平信之乃使魏勃將兵圍王宫勃¶
既將兵使圍相府召平曰嗟乎道家之言當斷不斷反¶
受其亂乃是也遂自殺於是齊王以駟鈞為相魏勃為¶
將軍祝午為内史悉發國中兵使祝午東詐琅邪王曰¶
吕氏作亂齊王發兵欲西誅之齊王自以兒子年少不¶