後二十餘日溲血死病得之酒且内所以潘滿如病者¶
臣意切其脈深小弱其卒然合(徐廣曰一/云來然合)合也是脾¶
氣也右脈口氣至𦂳小見瘕氣也以次相乗故三十日¶
死三陰俱搏者如法不俱搏者決在急期一搏一代者¶
近也故其三陰搏溲血如前止(徐廣曰前/一作筋也)陽虚侯相趙¶
章病召臣意衆醫皆以為寒中臣意診其脈曰迵風(音/洞)¶
(言洞徹/入四肢)迵風者飲食下嗌(音益謂/喉下也)而輙出不留法曰五¶
日死而後十日乃死病得之酒所以知趙章之病者臣¶