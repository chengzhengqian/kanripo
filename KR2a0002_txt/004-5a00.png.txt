豐邑(徐廣曰豐在京兆鄠縣東有靈臺鎬在上林昆明/北甫鎬池去豐二十五里皆在長安南數十里)¶
自岐下而徙都豐明年西伯崩(徐廣曰文王/九十七乃崩)太子發立¶
是為武王西伯葢即位五十年其囚羑里葢益易之八¶
卦為六十四卦詩人道西伯葢受命之年稱王而斷虞¶
芮之訟後十年而崩諡為文王改法度制正朔矣追尊¶
古公為太王公季為王季葢王瑞自太王興武王即位¶
太公望為師周公旦為輔召公畢公之徒左右王師修¶
文王緒業九年武王上祭於畢(馬融曰畢文/王墓地名也)東觀兵至¶