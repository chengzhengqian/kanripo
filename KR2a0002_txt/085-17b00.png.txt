拱禁中與臣及侍中習法者待事事來有以揆之(徐廣/曰揆)¶
(一作/撥)如此則大臣不敢奏疑事天下稱聖主矣二世用¶
其計乃不坐朝廷見大臣居禁中趙高常侍中用事事¶
皆決於趙高高聞李斯以為言乃見丞相曰關東羣盜¶
多今上急益發繇治阿房宮聚狗馬無用之物臣欲諫¶
為位賤此真君侯之事君何不諌李斯曰固也吾欲言¶
之久矣今時上不坐朝廷上居深宮吾有所言者不可¶
傳也欲見無間趙高謂曰君誠能諫請為君候上間語¶