滎陽周苛樅公謀曰反國之王難與守城乃共殺魏豹¶
楚下滎陽城生得周苛項王謂周苛曰為我將我以公¶
為上將軍封三萬户周苛罵曰若不趣降漢漢今虜若¶
若非漢敵也項王怒烹周苛并殺樅公漢王之出滎陽¶
南走宛葉得九江王布行收兵復入保成臯漢之四年¶
項王進兵圍成臯漢王逃(晉灼曰/獨出意)獨與滕公出成臯北¶
門(徐廣曰北/門名玉門)渡河走修武從張耳韓信軍諸將稍稍得¶
出成臯從漢王楚遂抜成臯欲西漢使兵距之鞏令其¶