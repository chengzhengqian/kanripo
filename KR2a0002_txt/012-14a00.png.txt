不敢入海之泰山祠上使人微隨驗實無所見五利妄¶
言見其師其方盡多不讎上乃誅五利其冬公孫卿候¶
神河南見僊人跡緱氏城上有物若雉徃來城上天子¶
親幸緱氏城視跡問卿得毋效文成五利乎卿曰僊者¶
非有求人主人主求之其道非少寛假神不來言神事¶
事如迂誕積以歳乃可致於是郡國各除道繕治宫觀¶
名山神祠所以望幸矣其年既滅南越上有嬖臣李延¶
年以好音見上善之下公卿議曰民間祠尚有鼓舞之¶