(地/也)二十七年景公如晉與平公盟已而背之三十六年¶
楚公子圍弑其君而自立是為靈王景公母弟后子鍼¶
有寵景公母弟富或譖之恐誅乃奔晉車重千乗晉平¶
公曰后子富如此何以自亡對曰秦公無道畏誅欲待¶
其後世乃歸三十九年楚靈王彊會諸侯於申為盟主¶
殺齊慶封景公立四十年卒子哀公立后子復來歸秦¶
哀公八年楚公子棄疾弑靈王而自立是為平王十一¶
年楚平王來求秦女為太子建妻至國女好而自娶之¶