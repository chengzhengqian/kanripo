昔虞夏之興積善累功數十年德洽百姓攝行政事考¶
之于天(韋昭曰謂舜受禪在/璇璣玉衡以齊七政)然後在位湯武之王乃由¶
契后稷修仁行義十餘世不期而㑹孟津八百諸侯猶¶
以為未可其後乃放弑秦起襄公章於文繆獻孝之後¶
稍以蠶食六國百有餘載至始皇乃能并冠帶之倫以¶
德若彼用力如此盖一統若斯之難也秦既稱帝患兵¶
革不休以有諸侯也於是無尺土之封墮壊名城銷鋒¶
鏑(徐廣曰/一作鍉)鉏豪桀維萬世之安然王跡之興起於閭巷¶