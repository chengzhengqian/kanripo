數萬匹卒牽掌者闗中不足乃調旁近郡而胡降者皆¶
衣食縣官縣官不給天子乃損膳解乗輿駟出御府禁¶
藏以贍之其明年山東被水災民多飢之于是天子遣¶
使者虚郡國倉廥(徐廣曰/音膾)以振貧民猶不足又募豪富¶
人相貸假尚不能相救乃徙貧民于闗以西及充朔方¶
以南新秦中(服䖍曰地名在北方千里如淳曰長安已/北朔方已南瓉曰秦逐匈奴以收河南地)¶
(徙民以實之謂之新秦今/以地空故復徙民以實之)七十餘萬口衣食皆仰給縣¶
官數歲假予産業使者分部䕶之冠葢相望其費以億¶