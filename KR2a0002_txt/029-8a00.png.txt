誅齊慶封呉亦攻楚取三邑而去(左傳曰呉伐楚入棘/櫟麻以報朱方之役)¶
十一年楚伐呉至&KR2004;婁(服䖍曰&KR2004;婁/楚之東邑)十二年楚復來伐¶
次於乾谿(杜預曰乾谿在譙國/城父縣南楚東境)楚師敗走十七年王餘¶
祭卒弟餘昧立王餘昧二年楚公子棄疾弑其君靈王¶
代立焉四年王餘昧卒欲授弟季札季札讓逃去於是¶
呉人曰先王有命兄卒弟代立必致季子季子今逃位¶
則王餘昧後立今卒其子當代乃立王餘昧之子僚為¶
王王僚二年公子光伐楚(徐廣曰世本曰夷昧生光呉/越春秋曰王僚夷昧子與史)¶