(曰長言/引其聲)說之故言之言之不足故長言之長言之不足¶
故嗟歎之嗟歎之不足故不知手之舞之足之蹈之(鄭/𤣥)¶
(曰手舞足/蹈歡之至)子貢問樂凡音由於人心天之與人有以相¶
通如景之象形響之應聲故為善者天報之以福為惡¶
者天與之以殃其自然者也故舜彈五弦之琴歌南風¶
之詩而天下治紂為朝歌北鄙之音身死國亡舜之道¶
何𢎞也紂之道何隘也夫南風之詩者生長之音也舜¶
樂好之樂與天地同意得萬國之驩心故天下治也夫¶