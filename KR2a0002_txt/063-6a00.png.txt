(今河南城為直之皇甫謐曰壺關有/羊腸阪在大原晉陽西北九十里)修政不仁湯放之殷¶
紂之國左孟門右太行常山在其北大河經其南修政¶
不徳武王殺之由此觀之在徳不在險若君不修徳舟¶
中之人盡為敵國也(楊子法言曰美哉言乎使起之/用兵每若斯則太公何以加諸)武¶
侯曰善即封吳起為西河守甚有聲名魏置相相田文¶
吳起不悦謂田文曰請與子論功可乎田文曰可起曰¶
將三軍使士卒樂死敵國不敢謀子孰與起文曰不如¶
子起曰治百官親萬民實府庫子孰與起文曰不如子¶