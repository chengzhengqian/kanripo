知曰臣所言者能也陛下所問者行也今有尾生孝己¶
之行(如淳曰孝己髙/宗之子有孝行)而無益於勝負之數陛下何暇用¶
之乎楚漢相距臣進竒謀之士顧其計誠足以利國家¶
不耳且盜㛮受金又何足疑乎漢王召讓平曰先生事魏¶
不中遂事楚而去今又從吾游信者固多心乎平曰臣¶
事魏王魏王不能用臣説故去事項王項王不能信人¶
其所任愛非諸項即妻之昆弟雖有竒士不能用平乃¶
去楚聞漢王之能用人故歸大王臣躶身來不受金無¶