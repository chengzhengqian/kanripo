辭謹使臣良奉白璧一雙再拜獻大王足下玉斗一雙¶
再拜奉大將軍足下項王曰沛公安在良曰聞大王有¶
意督過之脱身獨去已至軍矣(如淳曰脱身/逃還其軍)項王則受¶
璧置之坐上亞父受玉斗置之地拔劍撞而破之曰唉¶
(徐廣曰唉/烏來反)豎子不足與謀奪項王天下者必沛公也吾¶
屬今為之虜矣沛公至軍立誅殺曹無傷居數日項羽¶
引兵西屠咸陽殺秦降王子嬰燒秦宫室火三月不滅¶
收其貨寶婦女而東人或説項王曰闗中阻山河四塞¶