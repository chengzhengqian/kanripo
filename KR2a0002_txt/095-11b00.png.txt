遂死匃奴中初沛公引兵過陳留酈生踵軍門上謁曰¶
高陽賤民酈食其竊聞沛公暴露将兵助楚誅不義敬¶
勞從者願得望見口畫天下便事使者入通沛公方洗¶
問使者曰何如人也使者對曰状貌類大儒衣儒衣冠¶
側注(徐廣曰側注冠一名高山/冠齊王所服以賜謁者)沛公曰為我謝之言我¶
方以天下為事未暇見儒人也使者出謝曰沛公敬謝¶
先生方以天下為事未暇見儒人也酈生瞋目按劍叱¶
使者曰走復入言沛公吾高陽酒徒也(徐廣曰一本言/而公高陽酒徒)¶