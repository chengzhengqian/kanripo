後仁義位在藩臣而臚於郊祀君子懼焉及文公踰隴¶
攘夷狄尊陳寳營岐雍之間而穆公修政東竟至河則¶
與齊桓晉文中國侯伯侔矣是後陪臣執政大夫世祿¶
六卿擅晉權征伐㑹盟威重於諸侯及田常殺簡公而¶
相齊國諸侯晏然弗討海内爭於戰攻矣三國終之卒¶
分晉田和亦滅齊而有之六國之盛自此始務在彊兵¶
并敵謀詐用而從衡短長之說起矯稱蠭出誓盟不信¶
雖置質剖符猶不能約束也秦始小國僻逺諸夏賔之¶