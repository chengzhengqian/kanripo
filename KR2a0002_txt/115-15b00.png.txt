落陸離爛漫逺遷若此軰者數千百處嬉游往來宫宿¶
館客庖厨不徙後宫不移百官備具於是乎背秋渉冬¶
天子挍獵乘鏤象六玉虯(徐廣曰以玉為飾駰案郭璞/曰鏤象山所出輿言有雕鏤)¶
(虯龍屬也韓子曰黄帝/駕象車六交龍是也)拖蜺旌靡雲旗前皮軒後道游¶
(郭璞曰皮軒革車也或曰即曲禮前有士師/則載虎皮者也道道車游游車皆見周禮也)孫叔奉轡¶
衛公驂乗(漢書音義曰孫叔者太僕公孫賀也衛/公者衞青也太僕御大將軍驂乘也)扈從¶
横行出乎四挍之中(郭璞曰言跋扈縱/恣不安鹵簿矣)鼓嚴簿縱獠者¶
(漢書音義曰鼓嚴嚴鼔也簿鹵簿也/駰謂鼔嚴於林薄之中然後縱獠也)江河為阹泰山為¶