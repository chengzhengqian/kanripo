何者嚴大國之威以修敬也今臣至大王見臣列觀禮¶
節甚倨得璧傳之羙人以戲弄臣臣觀大王無意償趙¶
王城邑故臣復取璧大王必欲急臣臣頭今與璧俱碎¶
於柱矣相如持其璧睨柱欲以擊柱秦王恐其破璧乃¶
辭謝固請召有司案圖指從此以往十五都予趙相如¶
度秦王特以詐佯為予趙城實不可得乃謂秦王曰和¶
氏璧天下所共傳寶也趙王恐不敢不獻趙王送璧時¶
齋戒五日今大王亦宜齋戒五日設九賓於廷(韋昭曰/九賓則)¶