齊湣王亡在莒遂死焉齊襄王立而孟嘗君中立為諸¶
侯無所屬齊襄王新立畏孟嘗君與連和復親辥公文¶
卒諡為孟嘗君(皇覧曰孟嘗君冡在魯國辥城中向門/東向門出北邊門也詩云居常與許鄭)¶
(𤣥曰常或作嘗在辥之/南孟嘗邑于辥城也)諸子爭立而齊魏共滅辥孟嘗¶
絶嗣無後也初馮驩(音歡復作煖/音許袁反)聞孟嘗君好客躡屩¶
而見之孟嘗君曰先生逺辱何以教文也馮驩曰聞君¶
好士以貧身歸于君孟嘗君置傳舎十日孟嘗君問傳¶
舍長曰客何所為答曰馮先生甚貧猶有一劒耳又蒯¶