諸此祠皆太祝常主以嵗時奉祠之至如他名山川諸¶
鬼及八神之屬上過則祠去則已郡縣逺方神祠者民¶
各自奉祠不領於天子之祝官祝官有袐祝即有菑祥¶
輒祝祠移過於下漢興髙祖之微時嘗殺大蛇有物曰¶
蛇白帝子也而殺者赤帝子高祖初起禱豐枌榆社(張/晏)¶
(曰枌白榆也社在豐東北十五/里或云枌榆鄉名高祖里社)徇沛為沛公則祠蚩尤¶
釁鼓旗遂以十月至灞上與諸侯平咸陽立為漢王因¶
以十月為年首而色上赤二年東擊項籍而還入闗問¶