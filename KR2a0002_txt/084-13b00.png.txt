虜趙王盡收入其地進兵北略地至燕南界太子恐懼¶
乃請荆軻曰秦兵旦暮渡易水則雖欲長侍足下豈可¶
得哉荆軻曰微太子言臣願謁之今行而毋信則秦未¶
可親也夫樊將軍秦王購之金千斤邑萬家誠得樊將¶
軍首與燕督亢之地圖(徐廣曰方城縣有督亢亭駰案/劉向别錄曰督亢膏腴之地)¶
奉獻秦王秦王必説見臣臣乃得有以報太子曰樊將¶
軍窮困來歸丹丹不忍以己之私而傷長者之意願足¶
下更慮之荆軻知太子不忍乃遂私見樊於期曰秦之¶