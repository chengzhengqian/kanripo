趙殺將扈輒於武遂城斬首十萬趙乃以李牧為大將¶
軍擊秦軍於宜安大破秦軍走秦將桓齮封李牧為武¶
安君居三年秦攻番吾李牧擊破秦軍南距韓魏趙王¶
遷七年秦使王翦攻趙趙使李牧司馬尚禦之秦多與¶
趙王寵臣郭開金為反間言李牧司馬尚欲反趙王乃¶
使趙蔥及齊將顔聚代李牧李牧不受命趙使人微捕¶
得李牧斬之廢司馬尚後三月王翦因急擊趙大破殺¶
趙蔥虜趙王遷及其將顔聚遂滅趙¶