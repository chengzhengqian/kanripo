攻韓取十三城五年䝉驁攻魏取二十城作置東郡始¶
皇七年蒙驁卒驁子曰武武子曰恬恬嘗書獄典文學¶
始皇二十三年䝉武為秦裨將軍與王翦攻楚大破之¶
殺項燕二十四年䝉武攻楚虜楚王蒙恬弟毅始皇二¶
十六年䝉恬因家世為秦將攻齊大破之拜為内史秦¶
已并天下乃使䝉恬將三十萬衆北逐戎狄收河南築¶
長城因地形用制險塞起臨洮(徐廣曰/屬隴西)至遼東延袤萬¶
餘里於是渡河據陽山(徐廣曰五原西安陽縣北有隂/山隂山在河南陽山在河北)¶