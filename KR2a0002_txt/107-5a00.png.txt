數歲不敢入右北平廣出獵見草中石以為虎而射之¶
中石没鏃(徐廣曰一/作没羽)視之石也因復更射之終不能復¶
入石矣廣所居郡聞有虎常自射之及居右北平射虎¶
虎騰傷廣廣亦竟射殺之廣亷得賞賜輒分其麾下飲¶
食與士共之終廣之身為二千石四十餘年家無餘財¶
終不言家産事廣為人長猨臂(如淳曰臂/如猨通肩)其善射亦天¶
性也雖其子孫他人學者莫能及廣廣訥口少言與人¶
居則畫地為軍陳射闊狹以飲(如淳曰射戲求䟽宻/持酒以飲不勝者)専¶