人鮫革犀兕所以為甲堅如金石宛之鉅鐵(徐廣曰大/剛曰鉅)¶
施鑽如蠭蠆輕利剽遫卒如熛風然而兵殆於垂涉唐¶
昧死焉(許慎曰垂/涉地名也)莊蹻起楚分而為四参是豈無堅革¶
利兵哉其所以統之者非其道故也汝潁以為險江漢¶
以為池阻之以鄧林緣之以方城(山海經曰夸父與日/逐走日入渴欲得飲)¶
(飲於渭河不足北飲大澤未至道渴而死/棄其杖化為鄧林駰謂鄧林後遂為林名)然而秦師至¶
鄢郢舉若振槁是豈無固塞險阻哉其所以統之者非¶
其道故也紂剖比干囚箕子為炮烙刑殺無辜時臣下¶