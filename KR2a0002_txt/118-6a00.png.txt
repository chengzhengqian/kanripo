奴之資以謝天下又以㣲文殺無知者五百餘人是所¶
謂庇其葉而傷其枝者也臣竊為陛下不取也上黙然¶
不許曰吾久不聞汲黯之言今又復妄發矣後數月黯¶
坐小法㑹赦免官於是黯𨼆於田園居數年會更五銖¶
錢(徐廣曰元狩五/年行五銖錢)民多盜鑄錢楚地尤甚上以為淮陽¶
楚地之郊乃召拜黯為淮陽太守黯伏謝不受印詔數¶
强予然後奉詔詔召見黯黯為上泣曰臣自以為填溝¶
壑不復見陛下不意陛下復收用之臣常有狗馬病力¶