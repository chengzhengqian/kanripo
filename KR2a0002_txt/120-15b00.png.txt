尹齊為中尉尹齊者東郡茌平人以刀筆稍遷至御史¶
事張湯張湯數稱以為廉武使督盜賊所斬伐不避貴¶
戚遷為關内都尉聲甚於寧成上以為能遷為中尉吏¶
民益凋敝尹齊木强少文豪惡吏伏匿而善吏不能為¶
治以故事多廢抵罪上復徙温舒為中尉而楊僕以嚴¶
酷為主爵都尉¶
楊僕者宜陽人也以千夫為吏(漢書音義曰千夫若五/大夫武帝軍用不足令)¶
(民出錢/穀為之)河内守案舉以為能遷為御史使督盜賊關中¶