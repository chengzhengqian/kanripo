時分命羲仲居郁夷曰暘谷(尚書作嵎夷孔安國曰東/表之地稱嵎夷日出於暘)¶
(谷羲仲治/東方之官)敬道日出便程東作(孔安國曰敬道出日平/均次序東作之事以務)¶
(農/也)日中星鳥以殷中春(孔安國曰日中謂春分之日也/鳥南方朱鳥七宿也殷正也春)¶
(分之昏鳥星畢見以正仲春之/氣節轉以推孟季則可知也)其民析鳥獸字微(孔安/國曰)¶
(春事既起丁壯就功言其民老壯分析也乳/化曰字尚書微作尾字説文云尾交接也)申命羲叔¶
居南交(孔安國曰夏與春交/此治南方之官也)便程南譌敬致(孔安國曰/譌化也平)¶
(序分南方化育之亊敬/行其教以致其功也)日永星火以正中夏(孔安國曰/永長也謂)¶
(夏至之日火蒼龍之中星舉中則七星見可知也以正/中夏之節馬融王肅謂日長晝漏六十刻鄭𤣥曰五十)¶