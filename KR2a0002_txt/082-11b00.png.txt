(積之萬億也瓚曰言衆/懷抱好惡積之心意)真人淡漠兮獨與道息釋知遺¶
形兮超然自喪(服虔曰絶聖棄/知而亡其身也)寥廓忽荒兮與道翺翔¶
乗流則逝兮得坻則止(徐廣曰坻一作坎駰案/張宴曰坻水中小洲也)縱軀委¶
命兮不私與己其生若浮兮其死若休澹乎若深淵之¶
静汜乎若不繫之舟不以生故自寶兮飬空而游(漢書/音義)¶
(曰如舟/之空也)德人無累兮知命不憂細故慸葪兮何足以疑¶
(韋昭曰慸/音土介反)後歲餘賈生徵見孝文帝方受釐(徐廣曰祭/祀福胙也)¶
(駰案如淳曰漢唯祭天地五畤/皇帝不自行祠還致福釐音僖)坐宣室(蘇林曰未/央前正室)上因¶