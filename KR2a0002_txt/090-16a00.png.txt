在人臣之位而有震主之威名高天下竊為足下危之¶
韓信謝曰先生且休矣吾將念之後數日蒯通復説曰¶
夫聽者事之候也計者事之機也聽過計失而能久安¶
者鮮矣聽不失一二者不可亂以言計不失本末者不¶
可紛以辭夫隨厮養之役者失萬乗之權守儋石之禄¶
者(晉灼曰楊雄方言海岱之間名罌為儋石石斗也蘇/林曰齊人名小罌為儋石如今受鮐魚石罌不過一)¶
(二石耳一説一/儋一斛之餘)闕卿相之位故知者決之斷也疑者事¶
之害也審毫釐之小計遺天下之大數智誠知之決弗¶