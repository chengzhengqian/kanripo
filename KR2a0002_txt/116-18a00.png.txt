盜未發王問伍被曰吾舉兵西鄉諸侯必有應我者即¶
無應奈何被曰南收衡山以撃廬江有尋陽之船守下¶
雉之城(徐廣曰在江夏駰案/蘓林曰下雉縣名)結九江之浦絶豫章之口¶
彊弩臨江而守以禁南郡之下東收江都㑹稽南通勁¶
越屈彊淮南間猶可得延嵗月之壽王曰善無以易此¶
急則走越耳於是廷尉以王孫建辭連淮南王太子遷¶
聞上遣廷尉監因拜淮南中尉逮捕太子至淮南淮南¶
王聞與太子謀召相二千石欲殺而發兵召相相至内¶