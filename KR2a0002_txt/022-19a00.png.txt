夫樂者先王之所以飾喜也軍旅鈇鉞者先王之所以¶
飾怒也故先王之喜怒皆得其齊矣喜則天下和之怒¶
則暴亂者畏之先王之道禮樂可謂盛矣魏文侯問於¶
子夏曰吾端冕而聽古樂(鄭𤣥曰端𤣥衣也/古樂先王之正樂)則唯恐臥¶
聽鄭衞之音則不知倦敢問古樂之如彼何也新樂之¶
如此何也子夏答曰今夫古樂進旅而退旅(鄭𤣥曰旅/猶俱也俱)¶
(進俱退言/其齊一也)和正以廣(鄭𤣥曰無/姦聲也)弦匏笙簧合守拊鼓(鄭/𤣥)¶
(曰合皆也言衆皆待擊鼓乃作/也拊者以韋為表裝之以糠也)始奏以文止亂以武(鄭/𤣥)¶