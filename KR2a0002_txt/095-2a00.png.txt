解其冠溲溺其中與人言常大罵未可以儒生説也酈¶
生曰第言之騎士從容言如酈生所誡者沛公至高陽¶
傳舍(徐廣曰二世/三年二月)使人召酈生酈生至入謁沛公方倨¶
牀使兩女子洗足而見酈生酈生入則長揖不拜曰足¶
下欲助秦攻諸侯乎且欲率諸侯破秦也沛公罵曰豎¶
儒夫天下同苦秦久矣故諸侯相率而攻秦何謂助秦¶
攻諸侯乎酈生曰必聚徒合義兵誅無道秦不宜倨見¶
長者於是沛公輟洗起攝衣延酈生上坐謝之酈生因¶