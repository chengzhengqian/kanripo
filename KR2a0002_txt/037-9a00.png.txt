子聞之恐重耳走蒲夷吾走屈保其城自備守初獻公¶
使士蒍為二公子築蒲屈城弗就夷吾以告公公怒士¶
蒍士蒍謝曰邊城少冦安用之退而歌曰狐裘䝉茸一¶
國三公吾誰適從(服䖍曰䝉茸以言亂貎三公言/君與二公子將敵故不知所從)　卒就¶
城及申生死二子亦歸保其城二十二年獻公怒二子¶
不辭而去果有謀矣乃使兵伐蒲蒲人之宦者勃鞮命¶
重耳促自殺重耳踰垣宦者追斬其衣袪(服䖍曰/袪袂也)重耳¶
遂奔翟使人伐屈屈城守不可下是嵗也晉復假道於¶