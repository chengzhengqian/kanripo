漢十一年陳豨果反上自將而往信病不從陰使人至¶
豨所曰第舉兵吾從此助公信乃謀與家臣夜詐詔赦¶
諸官徒奴欲發以襲呂后太子部署已定待豨報其舍¶
人得罪於信信囚欲殺之舍人弟上變告信欲反状於¶
呂后呂后欲召恐其黨不就乃與蕭相國謀詐令人從¶
上所來言豨已得死列侯羣臣皆賀相國紿信曰雖疾¶
彊入賀信入呂后使武士縛信斬之長樂鍾室信方斬¶
曰吾悔不用蒯通之計乃為兒女子所詐豈非天哉遂¶