五羖大夫荆之鄙人也聞秦繆公之賢而願望見行而¶
無資自粥于秦客被褐食牛期年繆公知之舉之牛口¶
之下而加之百姓之上秦國莫敢望焉相秦六七年而¶
東伐鄭三置晉國之君一救荆國之禍發教封内而巴¶
人致貢施徳諸侯而八戎来服由余聞之欵闗請見(韋/昭)¶
(曰欵/叩也)五羖大夫之相秦也勞不坐乗暑不張葢行于國¶
中不從車乗不操干戈功名藏于府庫徳行施于後世¶
五羖大夫死秦國男女流涕童子不歌謡舂者不相杵¶