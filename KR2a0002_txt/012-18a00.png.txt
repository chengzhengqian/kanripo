病一日死上乃遂去竝海上北至碣石巡自遼西厯北¶
邊至九原五月返至甘泉(漢書音義曰周/萬八千里也)有司言寶鼎¶
出為元鼎以今年為元封元年其秋有星茀於東井(韋/昭)¶
(曰秦分野也後/衛太子兵亂)後十餘日有星茀於三能(韋昭曰三能/三公後連坐)¶
(誅/之)望氣王朔言候獨見其星出如瓠食頃復入焉有司¶
言曰陛下建漢家封禪天其報徳星云其來年冬郊雍¶
五帝還拜祝祠泰一贊饗曰徳星昭衍厥維休祥夀星¶
仍出淵耀光明信星昭見皇帝敬拜泰(徐廣曰一/無此字)祝之¶