且夫卜筮者埽除設坐正其冠帶然後乃言事此有禮¶
也言而鬼神或以享忠臣以事其上孝子以養其親慈¶
父以畜其子此有徳者也而以義置數十百錢病者或¶
以愈且死或以生患或以免事或以成嫁子娶婦或以¶
養生此之為徳豈直數十百錢哉此夫老子所謂上徳¶
不徳是以有徳今夫卜筮者利大而謝少老子之云豈¶
異於是乎莊子曰君子内無飢寒之患外無刼奪之憂¶
居上而敬居下不為害君子之道也今夫卜筮者之為¶