其計懼俱死亦去王亡靈王於是獨傍徨山中野人莫¶
敢入王王行遇其故鋗人(韋昭曰今/之中涓)謂曰為我求食我¶
已不食三日矣鋗人曰新王下法有敢饟王從王者罪¶
及三族且又無所得食王因枕其股而臥鋗人又以土自¶
代逃去王覺而弗見遂飢不能起芉尹申無宇之子申¶
亥曰吾父再犯王命(服䖍曰斷王旌執/人於章臺之宫)王弗誅恩孰大¶
焉乃求王遇王飢於釐澤奉之以歸夏五月癸丑王死¶
申亥家申亥以二女從死并葬之是時楚國雖已立比¶