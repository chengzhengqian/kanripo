果若人言狡兔死良狗亨(張晏曰/狡猶猾)高鳥盡良弓藏敵國¶
破謀臣亡天下已定我固當亨上曰人告公反遂械繫¶
信至雒陽赦信罪以為淮陰侯信知漢王畏惡其能常¶
稱病不朝從信由此日怨望居常鞅鞅羞與絳灌等列¶
信常過樊將軍噲噲跪拜送迎言稱臣曰大王乃肯臨¶
臣信出門笑曰生乃與噲等為伍上常從容與信言諸¶
將能不各有差上問曰如我能將幾何信曰陛下不過¶
能將十萬上曰於君何如曰臣多多而益善耳上笑曰¶