侯皆曰紂可伐矣武王曰爾未知天命乃復歸紂愈淫¶
亂不止微子數諫不聽乃與太師少師謀遂去比干曰¶
為人臣者不得不以死爭廼強諫紂紂怒曰吾聞聖人¶
心有七竅剖比干觀其心箕子懼乃詳狂為奴紂又囚¶
之殷之太師少師乃持其祭樂器奔周周武王於是遂¶
率諸侯伐紂紂亦發兵距之牧野(鄭𤣥曰牧野紂/南郊地名也)甲子¶
日紂兵敗紂走入登鹿臺(徐廣曰鹿/一作廩)衣其寶玉衣赴火¶
而死周武王遂斬紂頭縣之白旗殺妲己釋箕子之囚¶