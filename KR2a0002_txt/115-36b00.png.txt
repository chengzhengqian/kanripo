所乗厥之有章不必諄諄(徐廣曰諄止純反告之丁寧/駰案漢書音義曰天之所命)¶
(表以符瑞章明其德不/必諄諄然有語言也)依類記寓諭以封巒(漢書音義/曰寓寄也)¶
(巒山也言依事類/託寄以喻封禪者)披藝觀之天人之際已交上下相發¶
允答聖王之徳兢兢翼翼故曰興必慮衰安必思危是¶
以湯武至尊嚴不失肅祇舜在假典顧省厥遺此之謂¶
也(徐廣曰/假大也)司馬相如既卒(徐廣曰元/狩五年也)五嵗天子始祭后¶
土八年而遂先禮中嶽封于泰山至梁父禪肅然(徐廣/曰小)¶
(山在泰山/下趾東北)相如他所著若遺平陵侯書(徐廣曰/蘇建也)與五公¶