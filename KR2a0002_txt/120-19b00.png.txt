者久繫待問而微見其寃狀客有讓周曰君為天子決¶
平不循三尺法(漢書音義曰以三/尺竹簡書法律也)專以人主意指為獄¶
獄者固如是乎周曰三尺安出哉前主所是著為律後¶
主所是疏為令當時為是何古之法乎至周為廷尉詔¶
獄亦益多矣二千石繫者新故相因不減百餘人郡吏¶
大府舉之廷尉(如淳曰郡吏郡太守也孟康曰/舉之廷尉以章劾付廷尉治之)一嵗至¶
千餘章章大者連逮證案數百小者數十人逺者數千¶
近者數百里㑹獄吏因責如章告劾不服以笞掠定之¶