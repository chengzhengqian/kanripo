是范雎乃得見於離宮詳為不知永巷而入其中王來¶
而宦者怒逐之曰王至范雎繆為曰秦安得王秦獨有¶
太后穰侯耳欲以感怒昭王昭王至聞其與宦者爭言¶
遂延迎謝曰寡人宜以身受命久矣會義渠之事急寡¶
人旦暮自請太后今義渠之事已寡人乃得受命竊閔¶
然不敏敬執賓主之禮范雎辭讓是日觀范雎之見者¶
羣臣莫不洒(徐廣曰/先典反)然變色易容者秦王屏左右宮中¶
虛無人秦王跽而請曰先生何以幸教寡人范雎曰唯¶