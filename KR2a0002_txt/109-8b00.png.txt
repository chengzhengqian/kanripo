萬騎在後至匈奴左賢王将數萬騎圍郎中令郎中令¶
與戰二日死者過半所殺亦過當博望侯至匈奴兵引¶
去博望侯坐行留當斬贖為庶人而驃騎将軍出北地¶
已遂深入與合騎侯失道不相得驃騎将軍踰居延至¶
祁連山捕首虜甚多天子曰驃騎将軍踰居延(張晏曰/水名也)¶
遂過小月氏攻祁連山得酋涂王(張晏曰/胡王也)以衆降者二¶
千五百人斬首虜三萬二百級獲五王五王母單于閼¶
氏王子五十九人相國将軍當户都尉六十三人師大¶