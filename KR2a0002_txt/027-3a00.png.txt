四十有餘年今天子元光之中而河決扵瓠子東南注¶
鉅野通於淮泗於是天子使汲黯鄭當時興人徒塞之¶
輒復壞是時武安侯田蚡為丞相其奉邑食鄃鄃居河¶
北河決而南則鄃無水菑邑收多蚡言於上曰江河之¶
決皆天事未易以人力為彊塞塞之未必應天而望氣¶
用數者亦以為然於是天子久之不事復塞也是時鄭¶
當時為大農言曰異時闗東漕粟從渭中上度六月而¶
罷而漕水道九百餘里時有難處引渭穿渠起長安竝¶