地使韓信東擊齊漢王得韓信軍則復振兵兵臨河南¶
饗軍小修武南(晉灼曰在大/修武城東)欲復戰郎中鄭忠乃説止¶
漢王使髙壘深塹勿與戰漢王聽其計使盧綰(蘇林曰/綰音以)¶
(繩綰結/物之綰)劉賈將卒二萬人騎數百渡白馬津入楚地與¶
彭越復擊破楚軍燕郭西遂復下梁地十餘城淮陰已¶
受命東未渡平原漢王使酈生徃説齊王田廣廣叛楚¶
與漢和共擊項羽韓信用蒯通計遂襲破齊齊王烹酈¶
生東走髙宻項羽聞韓信已舉河北兵破齊趙且欲擊¶