下廣吏吏當廣所失亡多為敵所生得當斬贖為庶人¶
頃之家居數歲廣家與故潁陰侯孫(孫灌嬰之/孫名强)屏野居¶
藍田南山中射獵嘗夜從一騎出從人田間飲還至霸¶
陵亭霸陵尉醉呵止廣廣騎曰故李將軍尉曰今將軍¶
尚不得夜行何乃故也止廣宿亭下居無何匈奴入殺¶
遼西太守敗韓將軍韓將軍後徙右北平(蘇林曰/韓安國)於是¶
天子乃召拜廣為北平太守廣即請霸陵尉與俱至軍¶
而斬之廣居右北平匈奴聞之號曰漢之飛將軍避之¶