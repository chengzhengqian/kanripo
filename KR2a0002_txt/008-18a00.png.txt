丘為槐里於是令祠官祀天地四方上帝山川以時祀¶
之興闗内卒乘塞(李竒曰/乘守也)是時九江王布與龍且戰不¶
勝與隨何間行歸漢漢王稍收士卒與諸將及關中卒¶
益出是以兵大振滎陽破楚京索間　三年魏王豹謁¶
歸視親疾至即絶河津反為楚漢王使酈生説豹豹不¶
聽漢王遣將軍韓信擊大破之虜豹遂定魏地置三郡¶
曰河東太原上黨漢王乃令張耳與韓信遂東下井陘¶
擊趙斬陳餘趙王歇其明年立張耳為趙王漢王軍滎¶