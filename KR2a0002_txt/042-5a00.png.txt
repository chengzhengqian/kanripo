子比也翟璜逡巡再拜曰璜鄙人也失對願卒為弟子¶
二十六年虢山崩壅河(徐廣曰在陜駰案地理志曰𢎞/農陜縣故虢國北虢在太陽東)¶
(虢在/滎陽)三十二年伐鄭城酸棗敗秦於注(司馬彪曰河南/梁縣有注城也)¶
三十五年齊伐取我襄陵(徐廣曰今在/南平陽縣也)三十六年秦侵¶
我隂晉(徐廣曰今/之華隂)三十八年伐秦敗我武下得其將識¶
是歲文侯卒子擊立是為武侯魏武侯元年趙敬侯初¶
立公子朔為亂不勝奔魏與魏襲邯鄲魏敗而去二年¶
城安邑王垣(徐廣曰垣縣/有王屋山也)七年伐齊至桑丘九年翟敗¶