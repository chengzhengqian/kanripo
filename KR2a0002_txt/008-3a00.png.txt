(曰元長也食邑於/魯韋昭曰元謚也)髙祖為亭長時常告歸之田(服䖍曰/告音如)¶
(皥呼之皥李斐曰休謁之名也吉曰告凶曰寧孟康曰/古者名吏休假曰告告又音嚳漢律吏二千石有予告)¶
(賜告者予告在官有功最法所當得者也賜告者病滿/三月當免天子優賜復其告使得帶卬紱將官屬歸家)¶
(治病/也)吕后與兩子居田中耨有一老父過請飲吕后因¶
餔之老父相吕后曰夫人天下貴人令相兩子見孝惠¶
曰夫人所以貴者乃此男也相魯元亦皆貴老父已去¶
髙祖適從旁舍來吕后具言客有過相我子母皆大貴¶
髙祖問曰未逺乃追及問老父老父曰鄉者夫人嬰兒¶