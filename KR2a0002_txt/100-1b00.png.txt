郎将袁盎知其賢惜其去乃請徙釋之補謁者釋之既¶
朝畢因前言便宜事文帝曰卑之毋甚髙論令今可施¶
行也於是釋之言秦漢之間事秦所以失而漢所以興¶
者乆之文帝稱善乃拜釋之為謁者僕射釋之從行登¶
虎圈上問上林尉諸禽獸簿十餘問尉左右視盡不能¶
對虎圈嗇夫從旁代尉對上所問禽獸簿甚悉欲以觀¶
其能口對響應無窮者文帝曰吏不當若是邪尉無賴¶
(張晏曰才/無可恃)乃詔釋之拜嗇夫為上林令釋之乆之前曰¶