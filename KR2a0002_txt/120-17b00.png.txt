治大抵盡放温舒而吏民益輕犯法盜賊滋起南陽有¶
梅免白政楚有殷中(徐廣曰殷一作假/人亦有姓假者也)杜少齊有徐勃¶
燕趙之間有堅盧范生之屬大羣至數千人擅自號攻¶
城邑取庫兵釋死罪縛辱郡太守都尉殺二千石為檄¶
告縣趣具食小羣盜以百數掠鹵鄉里者不可勝數也¶
於是天子始使御史中丞丞相長史督之猶弗能禁也¶
乃使光祿大夫范昆諸輔都尉及故九卿張徳等衣繡¶
衣持節虎符發兵以興擊斬首大部或至萬餘級及以¶