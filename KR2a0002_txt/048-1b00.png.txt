羮盡櫟釡賔客以故去已而視釡中尚有羮髙祖由此¶
怨其嫂及髙祖為帝封昆弟而伯子獨不得封太上皇¶
以為言髙祖曰某非忘封之也為其母不長者耳於是¶
乃封其子信為羮頡侯(徐廣曰羮頡侯以髙祖七年封/封十三年髙后元年有罪削爵)¶
(一級為/關内侯)而王次兄仲於代(徐廣曰次兄名喜字仲以六/年立為代王其年罷卒諡項)¶
(王有子/曰濞)髙祖六年已禽楚王韓信於陳乃以弟交為楚¶
王都彭城即位二十三年卒子夷王郢立夷王四年卒¶
子王戊立王戊立二十年冬坐為薄太后服私姦削東¶