行旁國虜其老弱乃與其衆反殺使者及犍為太守漢¶
乃發巴蜀罪人嘗擊南越者八校尉擊破之㑹越已破¶
漢八校尉不下即引兵還行誅頭蘭頭蘭常隔滇道者¶
也已平頭蘭遂平南夷為牂牱郡夜郎侯始倚南越南¶
越已滅㑹還誅反者夜郎遂入朝上以為夜郎王南越¶
破後及漢誅且蘭卭君并殺筰侯冉駹皆震恐請臣置¶
吏乃以卭都為越嶲郡筰都為沈犁郡冉駹為汶山郡¶
(應劭曰今/蜀郡岷江)廣漢西白馬為武都郡上使王然于以越破¶