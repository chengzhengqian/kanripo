賢主察之秦非愛趙而憎齊也欲亡韓而吞二周故以¶
齊餤天下恐事之不合故出兵以劫魏趙恐天下畏己¶
也故出質以為信恐天下亟反也故徵兵於韓以威之¶
聲以徳與國實而伐空韓臣以秦計為必出於此夫物¶
固有勢異而患同者楚乆伐而中山亡今齊乆伐而韓¶
必亡破齊王與六國分其利也亡韓秦獨擅之收二周¶
西取祭器秦獨私之賦田計功王之獲利孰與秦多説¶
士之計曰韓亡三川魏亡晉國市朝未變而禍已及矣¶