民不附故為弑易盾復位晉太史董狐書曰趙盾弑其¶
君以視於朝盾曰弑者趙穿我無罪太史曰子為正卿¶
而亡不出境反不誅國亂非子而誰孔子聞之曰董狐¶
古之良史也書法不隱(杜預曰不/隱盾之罪)宣子良大夫也為法¶
受惡(服䖍曰聞義則服杜預/曰善其為法受屈也)惜也出疆乃免(杜預曰越/境則君臣)¶
(之義絶可以/不討賊也)趙盾使趙穿迎襄公弟黑臀于周而立之¶
是為成公成公者文公少子其母周女也壬申朝于武¶
宫成公元年賜趙氏為公族(服䖍曰公/族大夫也)伐鄭鄭倍晉故¶