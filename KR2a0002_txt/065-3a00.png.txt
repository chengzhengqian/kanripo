昆弟之言(陳羣曰言子騫上事父母下順兄弟/動静盡善故人不得有非間之言)不仕大¶
夫不食汙君之禄如有復我者(孔安國曰復我/者重來召我)必在汶¶
上矣(孔安國曰去之汶/水上欲北如齊)　冉耕字伯牛(鄭𤣥曰/魯人)孔子以¶
為有徳行伯牛有惡疾孔子往問之自牖執其手(包氏/曰牛)¶
(有惡疾不欲見人/孔子從牖執其手)曰命也夫斯人也而有斯疾命也夫¶
(包曰再言之/者痛之甚也)　冉雍字仲弓(鄭𤣥曰/魯人)仲弓問政孔子曰¶
出門如見大賔使民如承大祭(孔安國曰/莫尚乎敬)在邦無怨在¶
家無怨(包氏曰在邦為諸/候在家為卿大夫)孔子以仲弓為有徳行曰雍¶