然須賈笑曰范叔有說於秦邪曰不也雎前日得過於¶
魏相故亡逃至此安敢説乎須賈曰今叔何事范雎曰¶
臣為人庸賃須賈意哀之留與坐飲食曰范叔一寒如¶
此哉乃取其一綈袍以賜之須賈因問曰秦相張君公¶
知之乎吾聞幸於王天下之事皆決於相君今吾事之¶
去留在張君孺子豈有客習於相君者哉范雎曰主人¶
翁習知之唯雎亦得謁雎請為君見於張君須賈曰吾¶
馬病車軸折非大車駟馬吾不出范雎曰願為君借大¶