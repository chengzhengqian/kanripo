罪無過此者魏天下之强國也王天下之賢主也今乃¶
有意西面而事秦稱東藩築帝宫受冠帶祠春秋臣竊¶
為大王恥之臣聞越王句踐戰敝卒三千人禽夫差于¶
干遂武王卒三千人革車三百乗制紂于牧野豈其士¶
卒衆哉誠能奮其威也今竊聞大王之國武士二十萬¶
(漢書刑法志曰魏氏武卒衣三屬之甲操十二石之弩/負矢五十置戈其上冠胄帶劒贏三日之糧日中而趨)¶
(百里中試則復/其户利其田宅)蒼頭二十萬奮擊二十萬厮徒十萬車¶
六百乗騎五千匹此其過越王句踐武王逺矣今乃聴¶