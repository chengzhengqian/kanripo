於是齊侯乃歸所侵魯之鄆汶陽龜隂之田以謝過(服/䖍)¶
(曰三田汶陽田也龜山名陰之田得其田/不得其山也杜預曰太山博縣北有龜山)定公十三年¶
夏孔子言於定公曰臣無藏甲大夫無百雉之城(王肅/曰髙)¶
(丈長大曰堵/三堵曰雉)使仲由為季氏宰將墮三都(服䖍曰三都/三家之邑也)¶
於是叔孫氏先墮郈(杜預曰東平無鹽/縣東南郈鄉亭)季氏將墮費公¶
山不狃叔孫輒率費人襲魯公與三子入於季氏之宫¶
(服䖍曰三子季/孫孟孫叔孫也)登武子之臺費人攻之弗克入及公側¶
(服䖍曰人冇入/及公之臺側)孔子命申句須樂頎下伐之(服䖍曰申/句須樂頎)¶