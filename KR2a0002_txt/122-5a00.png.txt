怒曰以翁伯之義人殺吾子賊不得棄其尸於道弗葬¶
欲以辱解解使人微知賊處賊窘自歸具以實吿解解¶
曰公殺之固當吾兒不直遂去其賊(徐廣曰/遣使去)罪其姉子¶
乃收而葬之諸公聞之皆多解之義益附焉解出入人¶
皆避之有一人獨箕踞視之解遣人問其名姓客欲殺¶
之解曰居邑屋至不見敬是吾徳不修也彼何罪乃陰¶
屬尉史曰是人吾所急也至踐更時脱之毎至踐更數¶
過吏弗求(如淳曰更有三品有卒更有踐更有過更古/有正卒無常人皆當迭為之一月一更是為)¶