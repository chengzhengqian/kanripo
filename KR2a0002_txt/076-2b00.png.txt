服王又割濮磨之北(徐廣曰濮水北/於鉅野入濟)注齊秦之要絶楚¶
趙之脊天下五合六聚而不敢救王之威亦單矣(徐廣/曰單)¶
(亦作/殫)王若能持功守威絀攻取之心而肥仁義之地使¶
無後患三王不足四五伯不足六也王若負人徒之衆¶
仗兵革之强乗毁魏之威而欲以力臣天下之主臣恐¶
其有後患也詩云靡不有初鮮克有終易曰狐渉水濡¶
其尾此言始之易終之難也何以知其然也昔智氏見¶
伐趙之利而不知榆次之禍呉見伐齊之便而不知干¶