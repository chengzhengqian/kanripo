之至也禮者人道之極也然而不法禮者不足禮謂之¶
無方之民(鄭𤣥曰方/猶道也)法禮足禮謂之有方之士禮之中¶
能思索謂之能慮能慮勿易謂之能固能慮能固加好¶
之焉聖矣天者高之極也地者下之極也日月者明之¶
極也無窮者廣大之極也聖人者道之極也以財物為¶
用以貴賤為文以多少為異以隆殺為要文貎繁情欲¶
省禮之隆也文貎省情欲䌓禮之殺也文貎情欲相為¶
内外表裏並行而雜禮之中流也君子上致其隆下盡¶