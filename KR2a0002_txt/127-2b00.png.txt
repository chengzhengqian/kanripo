下則富家貧富之道莫之奪予而巧者有餘拙者不足¶
故太公望封於營丘地潟鹵(徐廣曰潟音昔/潟鹵鹹地也)人民寡於¶
是太公勸其女功極技巧通魚鹽則人物歸之繦至而¶
輻湊故齊冠帶衣履天下海岱之間斂袂而往朝焉其¶
後齊中衰管子修之設輕重九府則桓公以霸九合諸¶
侯一匡天下而管氏亦有三歸位在陪臣富於列國之¶
君是以齊富彊至於威宣也故曰倉廩實而知禮節衣¶
食足而知榮辱禮生於有而廢於無故君子富好行其¶