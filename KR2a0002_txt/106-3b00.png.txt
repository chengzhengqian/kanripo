曰夫太上臨江親父子之間然而高帝曰提三尺劎取¶
天下者朕也故太上皇終不得制事居於櫟陽臨江王¶
適長太子也以一言過廢王臨江(如淳曰景帝常屬諸/姬太子母栗姬言不)¶
(遜由是廢太/子栗姬憂死)用宫垣事卒自殺中尉府何者治天下終¶
不以私亂公語曰雖有親父安知其不為虎雖有親兄¶
安知其不為狼今大王列在諸侯悦一邪臣浮説犯上¶
禁撓明法天子以太后故不忍致法於王太后日夜涕¶
泣幸大王自改而大王終不覺寤有如太后宫車即晏¶