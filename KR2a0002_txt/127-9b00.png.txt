民多賈徐僮取慮(徐廣曰皆/在下邳)則清刻矜已諾彭城以東¶
東海吳廣陵此東楚也其俗類徐僮胊繒以北俗則齊¶
浙江南則越夫吳自闔廬春申王濞三人招致天下之¶
喜游子弟東有海鹽之饒章山之銅三江五河之利亦¶
江東一都會也衡山(徐廣曰都邾/邾縣屬江夏)九江江南(徐廣曰髙/帝所制江)¶
(南者丹陽也秦置為/鄣郡武帝改名丹陽)豫章長沙是南楚也其俗大類西¶
楚郢之後徙壽春亦一都會也而合肥受南北潮皮革¶
鮑木輸會也與閩中於越雜俗(徐廣曰/在臨淮)故南楚好辭巧¶