上黨之兵下井陘誅成安君破北魏舉三十二城此蚩¶
尤之兵也非人之力也天之福也今已據敖倉之粟塞¶
成臯之險守白馬之津杜大行之阪距蜚狐之口天下¶
後服者先亡矣王疾先下漢王齊國社稷可得而保也¶
不下漢王危亡可立而待也田廣以為然廼聴酈生罷¶
厯下兵守戰備與酈生日縱酒淮隂侯聞酈生伏軾下¶
齊七十餘城廼夜度兵平原襲齊齊王田廣聞漢兵至¶
以為酈生賣已廼曰汝能止漢軍我活汝不然我将亨¶