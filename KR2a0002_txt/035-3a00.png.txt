石碏諫莊公(賈逵曰石/碏為上卿)曰庶子好兵使將亂自此起不¶
聽二十三年莊公卒太子完立是為桓公桓公二年弟¶
州吁驕奢桓公絀之州吁出犇十三年鄭伯弟段攻其¶
兄不勝亡而州吁求與之友十六年州吁收聚衛亡人¶
以襲殺桓公州吁自立為衛君為鄭伯弟段欲伐鄭請¶
宋陳蔡與俱三國皆許州吁州吁新立好兵弑桓公衛¶
人皆不愛石碏乃因桓公母家於陳詳為善州吁至鄭¶
郊石碏與陳侯共謀使右宰醜進食因殺州吁于濮(服/䖍)¶