焉其明年郊雍獲一角獸若麃然(韋昭曰楚人/謂麋為麃)有司曰¶
陛下肅祇郊祀上帝報享錫一角獸葢麟云於是以薦¶
五畤畤加一牛以燎賜諸侯白金以風符應合於天地¶
(晉灼曰符瑞也瓚曰風/示諸侯以此符瑞之應)於是濟北王以為天子且封禪¶
乃上書獻泰山及其旁邑天子受之更以他縣償之常¶
山王有辠遷天子封其弟於真定以續先王祀而以常¶
山為郡然後五嶽皆在天子之郡其明年齊人少翁以¶
鬼神方見上上有所幸王夫人(徐廣曰齊懷王閎之母/也駰案桓譚新論云武)¶