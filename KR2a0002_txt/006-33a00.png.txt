定於漢¶
太史公曰秦之先柏翳嘗有勲於唐虞之際受土賜姓¶
及殷夏之間微散至周之衰秦興邑於西垂自繆公以¶
來稍蠶食諸侯竟成始皇始皇自以為功過五帝地廣¶
三王而羞與之侔善哉乎賈生推言之也曰秦并兼諸¶
侯山東三十餘郡繕津關據險塞修甲兵而守之然陳¶
涉以戍卒散亂之衆數百奮臂大呼不用弓戟之兵鉏¶
耰白梃(徐廣曰耰/田器音憂)望屋而食橫行天下秦人阻險不守¶