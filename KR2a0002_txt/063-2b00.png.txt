之間臏亦孫武之後世子孫也孫臏嘗與龎㳙俱學兵法龎¶
㳙既事魏得為惠王將軍而自以為能不及孫臏乃隂使召¶
孫臏臏至龎㳙恐其賢于已疾之則以法刑斷其兩足而¶
黥之欲隠勿見齊使者如梁孫臏以刑徒隂見說齊使齊¶
使以為竒竊載與之齊齊將田忌善而客待之忌數與齊¶
諸公子馳逐重射孫子見其馬足不甚相逺馬有上中下¶
輩于是孫子謂田忌曰君弟重射臣能令君勝田忌信然¶
之與王及諸公子逐射千金及臨質孫子曰今以君之下¶