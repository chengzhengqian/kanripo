不拜嗇夫上就車召釋之參乘徐行問釋之秦之敝具以¶
質言(如淳曰/質誠也)至宫上拜釋之為宫車令頃之太子與梁¶
王共車入朝不下司馬門(如淳曰宫衛令諸出入殿門/公車司馬門乘軺傳者皆下)¶
(不如令罰/金四兩)於是釋之追止太子梁王無得入殿門遂劾¶
不下公門不敬奏之薄太后聞之文帝免冠謝曰教兒¶
子不謹薄太后乃使使承詔赦太子梁王然後得入文¶
帝由是奇釋之拜為中大夫頃之至中郎將從行至霸陵¶
居北臨厠(李奇曰霸陵北頭厠近霸水帝登其上以逺/望也如淳曰居髙臨岸邊曰厠也蘇林曰厠)¶