委心歸計願足下勿辭廣武君曰臣聞智者千慮必有¶
一失愚者千慮必有一得故曰狂夫之言聖人擇焉顧¶
恐臣計未必足用願効愚忠夫成安君有百戰百勝之¶
計一旦而失之軍敗鄗下(李竒曰鄗音/臛今髙邑是)身死泜上今將¶
軍渉西河虜魏王禽夏説閼與一舉而下井陘不終朝¶
破趙二十萬衆誅成安君名聞海内威震天下農夫莫¶
不輟耕釋耒褕衣甘食傾耳以待命者(如淳曰恐滅/亡不久故也)若¶
此將軍之所長也然而衆勞卒罷其實難用今將軍欲¶