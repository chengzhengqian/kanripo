平陰二千戶以將軍守廣武一嵗項羽引而東從高祖¶
擊項籍下陽夏虜楚周將軍卒四千人圍項籍於陳大¶
破之屠胡陵項籍既死漢王為帝以噲堅守戰有功益¶
食八百戶從高帝攻反燕王臧荼虜荼定燕地楚王韓¶
信反噲從至陳取信定楚更賜爵列侯與諸侯剖符世¶
世勿絶食舞陽號為舞陽侯除前所食以將軍從高祖¶
攻反韓王信於代自霍人以往至雲中與絳侯等共定¶
之益食千五百戶因擊陳豨與曼丘臣軍(徐廣曰曼/一作寗字)戰¶