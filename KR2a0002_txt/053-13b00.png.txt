太史公曰學者多言無鬼神然言有物至如留侯所見¶
老父予書亦可怪矣高祖離困者數矣而留侯常有功¶
力焉豈可謂非天乎上曰夫運籌筴帷帳之中決勝千¶
里之外吾不如子房余以為其人計魁梧竒偉(應劭曰/魁梧丘)¶
(虚壯大/之意)至見其圖狀貌如婦人好女蓋孔子曰以貌取¶
人失之子羽留侯亦云¶
　¶
　史記集解卷五十五¶