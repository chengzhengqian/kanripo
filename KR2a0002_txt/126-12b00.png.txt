曳行寡人念其如此腸如涫湯(徐廣曰涫音/館一作沸)是人皆富¶
有天下而貴至天子然而大傲欲無厭時舉事而喜髙¶
貪狼而驕不用忠信聽其䛕臣而為天下笑今寡人之¶
邦居諸侯之間曽不如秋毫舉事不當又安亡逃衛平¶
對曰不然河雖神賢不如崑崙之山江之源理不如四¶
海而人尚奪取其寶諸侯爭之兵革為起小國見亡大¶
國危殆殺人父兄虜人妻子殘國滅廟以爭此寶戰攻¶
分爭是暴强也故云取以暴强而治以文理無逆四時¶