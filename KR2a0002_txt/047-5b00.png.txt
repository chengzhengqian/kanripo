符信上書自陳竇皇后言之於文帝召見問之具言其¶
故果是又復問他何以為驗對曰姊去我西時與我決¶
於傳舎中丐沐沐我請食飯我乃去於是竇后持之而¶
泣泣涕交横下侍御左右皆伏地泣助皇后悲哀乃厚¶
賜田宅金錢封公昆弟家於長安絳侯灌將軍等曰吾¶
屬不死命乃且縣此兩人兩人所出微不可不為擇師¶
傅賔客又復效吕氏大事也於是乃選長者士之有節¶
行者與居竇長君少君由此為退讓君子不敢以尊貴¶