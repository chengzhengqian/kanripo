(上二句在衞風碩人之/二章其下一句逸詩)子曰繪事後素(鄭𤣥曰繪畫文/也凡畫繢先布)¶
(衆色然後以素分布其間以成其文喻/美女雖有倩盼美質亦須禮以成也)曰禮後乎(何晏/曰孔)¶
(言繪事後素子夏聞而解/知以素喻禮故曰禮後乎)孔子曰商始可與言詩已矣¶
(包曰能發明我/意可與言詩矣)子貢問師與商孰賢子曰師也過商也¶
不及(孔安國曰言/俱不得中)然則師愈與曰過猶不及子謂子夏¶
曰汝為君子儒無為小人儒(何晏曰君子之儒將以明/道小人為儒則矜其名)¶
孔子既沒子夏居西河教授為魏文侯師其子死哭之¶
失明　顓孫師陳人字子張少孔子四十八歲子張問¶