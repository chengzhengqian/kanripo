不聴此王業也今夫蜀西僻之國而戎翟之倫也敝兵¶
勞衆不足以成名得其地不足以為利臣聞争名者于¶
朝争利者於市今三川周室天下之朝市也而王不争¶
焉顧争于戎翟去王業逺矣司馬錯曰不然臣聞之欲¶
富國者務廣其地欲彊兵者務富其民欲王者務博其¶
徳三資者備而王隨之矣今王地小民貧故臣願先從¶
事于易夫蜀西僻之國也而戎翟之長也有桀紂之亂¶
以秦攻之譬如使豺狼逐羣羊得其地足以廣國取其¶