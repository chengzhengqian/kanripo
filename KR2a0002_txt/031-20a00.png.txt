求入季平子私於晉六卿六卿受季氏賂諫晉君晉君¶
乃止居昭公乾侯(杜預曰乾侯在魏郡/斥丘縣晉竟内邑)二十九年昭公¶
如鄆齊景公使人賜昭公書自謂主君(服䖍曰大夫稱/主比公於大夫)¶
(故稱/主君)昭公恥之怒而去乾侯三十一年晉欲内昭公召¶
季平子平子布衣跣行(王肅曰/示憂戚)因六卿謝罪六卿為言¶
曰晉欲内昭公衆不從晉人止三十二年昭公卒於乾¶
侯魯人共立昭公弟宋為君是為定公定公立趙簡子¶
問史墨(服䖍曰史墨/晉史蔡墨)曰季氏亡乎史墨對曰不亡季友¶