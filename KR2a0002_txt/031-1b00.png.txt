武王作牧誓破殷入商宫已殺紂周公把大鉞召公把¶
小鉞以夾武王釁社告紂之罪于天及殷民釋箕子之¶
囚封紂子武庚禄父使管叔蔡叔傳之以續殷祀徧封¶
功臣同姓戚者封周公旦於少昊之墟曲阜為為魯公¶
周公不就封留佐武王武王克殷二年天下未集武王¶
有疾不豫羣臣懼太公召公乃繆卜周公曰未可以戚¶
我先王(孔安國曰戚近也未可以死近先王也鄭𤣥曰/二公欲就文王廟卜戚憂也未可憂怖我先王)¶
(也/)周公於是乃自以為質設三壇周公北面立戴璧秉¶