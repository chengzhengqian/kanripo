良為成信侯從東撃楚至彭城漢敗而還至下邑漢王¶
下馬踞鞍而問曰吾欲捐關以東等棄之誰可與共功者¶
良進曰九江王黥布楚梟將與項王有郄彭越與齊王¶
田榮反梁地此兩人可急使而漢王之將獨韓信可屬¶
大事當一面即欲捐之捐之此三人則楚可破也漢王¶
乃遣隨何説九江王布而使人連彭越及魏王豹反使¶
韓信將兵撃之因舉燕代齊趙然卒破楚者此三人力¶
也張良多病未嘗特將也常為畫䇿臣時時從漢王漢¶