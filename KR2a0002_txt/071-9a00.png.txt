而王翦子王賁與李信破定燕齊地秦始皇二十六年¶
盡并天下王氏䝉氏功為多名施于後世秦二世之時¶
王翦及其子賁皆已死而又滅䝉氏陳勝之反秦秦使¶
王翦之孫王離擊趙圍趙王及張耳鉅鹿城或曰王離¶
秦之名將也今將彊秦之兵攻新造之趙舉之必矣客¶
曰不然夫為將三世者必敗必敗者何也以其所殺伐¶
多矣其後受其不祥今王離已三世將矣居無何項羽¶
救趙擊秦軍果虜王離王離軍遂降諸侯¶