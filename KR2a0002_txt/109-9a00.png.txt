率減什三益封去病五千戸賜校尉從至小月氏爵左¶
庶長鷹擊司馬破奴再從驃騎将軍斬遬濮王捕稽且¶
王千騎将得王王母各一人王子以下四十一人捕虜¶
三千三百三十人前行捕虜千四百人以千五百戸封¶
破奴為從驃侯(張晏曰從驃騎将/軍有功因以為號)校尉句王(徐廣曰句/音鉤匈奴)¶
(以為/號)髙不識從驃騎将軍捕呼于屠王王子以下十一¶
人捕虜千七百六十八人以千一百户封不識為宜冠¶
侯校尉僕多有功封為煇渠侯合騎侯敖坐行留不與¶