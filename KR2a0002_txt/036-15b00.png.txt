亡歸十四年楚莊王圍鄭鄭伯降楚楚復釋之十六年¶
楚使過宋宋有前仇執楚使九月楚莊王圍宋十七年¶
楚以圍宋五月不解宋城中急無食華元乃夜私見楚¶
將子反子反告莊王莊王問城何如曰析骨而炊(何休/曰析)¶
(破人/骨也)易子而食莊王曰誠哉言我軍亦有三日糧以信¶
故遂罷兵去二十二年文公卒子共公瑕立始厚葬君¶
子譏華元不臣矣共公元年華元善楚將子重又善晉¶
將欒書兩盟晉楚十三年共公卒華元為右師魚石為¶