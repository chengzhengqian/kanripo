漢失亡數千人合騎侯後驃騎将軍期及與博望侯皆¶
當死贖為庶人其秋單于怒渾邪王休屠王居西方為¶
漢所殺虜數萬人欲召誅之渾邪王與休屠王恐謀降¶
漢(徐廣曰元/狩二年也)漢使驃騎将軍往迎之渾邪王殺休屠王¶
并将其衆降漢凡四萬餘人號十萬於是漢已得渾邪¶
王則隴西北地河西益少胡宼徙闗東貧民處所奪匈¶
奴河南新秦中以實之而减北地以西戍卒半其明年¶
匈奴入右北平定襄各數萬騎殺略千餘人而去其明¶