計而出下計令尹曰布故麗山之徒也自致萬乗之主¶
此皆為身不顧後為百姓萬世慮者也故曰出下計上¶
曰善封嶭公千户廼立皇子長為淮南王上遂發兵自¶
將東擊布布之初反謂其將曰上老矣厭兵必不能來¶
使諸將諸將獨患淮隂彭越今皆已死餘不足畏也故¶
遂反果如嶭公籌之東擊荆荆王劉賈走死富陵盡刦¶
其兵渡淮擊楚楚發兵與戰徐僮間(如淳曰/地名也)為三軍欲¶
以相救為竒或説楚將曰布善用兵民素畏之且兵法¶