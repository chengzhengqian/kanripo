所欲君其行之刑罰人之所惡臣請行之行之五年齊¶
國之政皆歸田常田常於是盡誅鮑晏監止及公族之¶
強者而割齊自安平以東(徐廣曰安/平在北海)至琅邪自為封邑¶
封邑大於平公之所食田常乃選齊國中女子長七尺¶
以上為後宫後宫以百數而使賔客舍人出入後宫者¶
不禁及田常卒有七十餘男田常卒子襄子盤(徐廣曰/一作塈)¶
代立相齊常諡為成子田襄子既相齊宣公三晉殺知¶
伯(徐廣曰宣公/之三年時也)分其地襄子使其兄弟宗人盡為齊都¶