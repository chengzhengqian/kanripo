虹貫日太子畏之(應劭曰燕太子丹質於秦始皇遇之/無禮丹亡去故厚養荆軻令西刺秦)¶
(王精誠感天白虹為之貫日也如淳曰白虹兵象日為/君烈士傳曰荆軻發後太子自相氣見虹貫日不徹曰)¶
(吾事不成矣後聞軻死/事不立曰吾知其然也)衛先生為秦畫長平之事太白¶
蝕昴而昭王疑之(蘇林曰白起為秦伐趙破長平軍欲/遂滅趙遣衛先生説昭王益兵糧乃)¶
(為應侯所&KR3139;事用不成其精誠上逹於天故太白為之/食昴昴趙分也將有兵故太白食昴食干厯之也如淳)¶
(曰太白乃天/之將軍也)夫精變天地而信不喻兩主豈不哀哉今¶
臣盡忠竭誠畢議願知(張晏曰盡其計/議願王知之也)左右不明卒從¶
吏訊為世所疑是使荆軻衛先生復起而燕秦不悟也¶