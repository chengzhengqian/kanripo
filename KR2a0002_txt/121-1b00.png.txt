常怨仇匈奴無與共擊之漢方欲事滅胡聞此言因欲¶
通使道必更匈奴中乃募能使者騫以郎應募使月氏¶
與堂邑氏故胡奴甘父(漢書音義曰堂邑/氏姓胡奴甘父字)俱出隴西經¶
匈奴匈奴得之傳詣單于單于留之曰月氏在吾北漢¶
何以得往使吾欲使越漢肯聽我乎留騫十餘嵗與妻¶
有子然騫持漢節不失居匈奴中益寛騫因與其屬亡¶
鄉月氏西走數十日至大宛大宛聞漢之饒財欲通不¶
得見騫喜問曰若欲何之騫曰為漢使月氏而為匈奴¶