同則相親異則相敬樂勝則流(王肅曰流遁/不能自還)禮勝則離¶
(鄭𤣥曰離/析而不親)合情飾貎者禮樂之事也(鄭𤣥曰欲其/並行彬彬然)禮義¶
立則貴賤等矣(鄭𤣥曰/等階級)樂文同則上下和矣好惡著¶
則賢不肖别矣刑禁暴爵舉賢則政均矣仁以愛之義¶
以正之如此則民治行矣樂由中出(鄭𤣥曰/和在心)禮自外作¶
(鄭𤣥曰/敬在貎)樂由中出故靜禮自外作故文(鄭𤣥曰/文猶動)大樂必¶
易大禮必簡(鄭𤣥曰易簡若/於清廟大饗然)樂至則無怨禮至則不爭¶
(鄭𤣥曰至猶/達也行也)揖讓而治天下者禮樂之謂也暴民不作¶