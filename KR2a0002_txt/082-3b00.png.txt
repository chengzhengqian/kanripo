不可信不如無行懷王稚子子蘭勸王行奈何絶秦歡¶
懷王卒行入武關秦伏兵絶其後因留懷王(徐廣曰三/十年入秦)¶
以求割地懷王怒不聽亡走趙趙不内復之秦竟死於¶
秦而歸葬長子頃襄王立以其弟子蘭為令尹楚人旣¶
咎子蘭以勸懷王入秦而不反也屈平旣嫉之雖放流¶
睠顧楚國繫心懷王不忘欲反冀幸君之一悟俗之一¶
改也其存君興國而欲反覆之一篇之中三致志焉然¶
終無可奈何故不可以反卒以此見懷王之終不悟也¶