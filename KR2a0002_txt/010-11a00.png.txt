故徃來近塞捕殺吏卒驅保塞蠻夷令不得居其故陵¶
轢邊吏入盜甚敖無道非約也其發邉吏騎八萬五千¶
詣髙奴遣丞相潁陰侯灌嬰擊匈奴匈奴去發中尉(漢/書)¶
(百官表曰/中尉秦官)材官屬衛將軍軍長安辛卯帝自甘泉之髙¶
奴因幸太原見故羣臣皆賜之舉功行賞諸民里賜牛¶
酒復晉陽中都民三歳留游太原十餘日濟北王興居¶
聞帝之代欲徃擊胡乃反發兵欲襲滎陽於是詔罷丞¶
相兵遣棘蒲侯陳武為大將軍將十萬徃擊之祁侯賀¶