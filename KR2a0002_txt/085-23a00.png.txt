(子/也)子嬰即位患之乃稱疾不聽事與宦者韓談及其子¶
謀殺高高上謁請病因召入令韓談刺殺之夷其三族¶
子嬰立三月沛公兵從武關入至咸陽羣臣百官皆畔¶
不適(徐廣曰適/音敵也)子嬰與妻子自係其頸以組降軹道旁¶
沛公因以屬吏項王至而斬之遂以亡天下¶
太史公曰李斯以閭閻厯諸侯入事秦因以瑕釁以輔¶
始皇卒成帝業斯為三公可謂尊用矣斯知六藝之歸¶
不輔明政以補主上之缺持爵禄之重阿順茍合嚴威¶