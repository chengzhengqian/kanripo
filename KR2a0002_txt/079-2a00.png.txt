矣君不如肉袒伏斧質請罪則幸得脱矣臣從其計大¶
王亦幸赦臣臣竊以為其人勇士有智謀宜可使於是¶
王召見問藺相如曰秦王以十五城請易寡人之璧可¶
予不相如曰秦强而趙弱不可不許王曰取吾璧不予¶
我城奈何相如曰秦以城求璧而趙不許曲在趙趙予¶
璧而秦不予趙城曲在秦均之二策寧許以負秦曲王¶
曰誰可使者相如曰王必無人臣願奉璧往使城入趙¶
而璧留秦城不入臣請完璧歸趙趙王於是遂遣相如¶