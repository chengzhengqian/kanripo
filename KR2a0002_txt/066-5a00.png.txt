桶(鄭𤣥曰音勇/今之斛也)權衡丈行之四年公子虔復犯約劓之¶
居五年秦人富彊天子致胙于孝公諸侯畢賀其明年¶
齊敗魏兵于馬陵虜其太子申殺將軍龎涓其明年衞¶
鞅説孝公曰秦之與魏譬若人之有腹心疾非魏并秦¶
秦即并魏何者魏居嶺阨之西都安邑與秦界河而獨¶
擅山東之利利則西侵秦病則東收地今以君之賢聖¶
國賴以盛而魏往年大破于齊諸侯畔之可因此時伐¶
魏魏不支秦必東徙東徙秦據河山之固東鄉以制諸¶