與淮陽太守客出同車太守客出下車類犴反殺其仇¶
於車上而去淮陽太守怒以讓梁二千石二千石以下¶
求反甚急執反親戚反知國隂事乃上變事具告知王¶
與大母爭樽狀時丞相以下見知之欲以傷梁長吏其¶
書聞天子天子下吏驗問有之公卿請廢襄為庶人天¶
子曰李太后有滛行而梁王襄無良師傅故陷不義乃¶
削梁八城梟任王后首于市梁餘尚有十城襄立三十¶
九年卒諡為平王子無傷立為梁王也　濟川王明者¶