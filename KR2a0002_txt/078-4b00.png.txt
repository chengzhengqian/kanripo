先王命之曰我有積怨深怒於齊不量輕弱而欲以齊¶
為事臣曰夫齊霸國之餘業而最勝之遺事也練於兵¶
甲習於戰攻王若欲伐之必與天下圖之與天下圖之¶
莫若結於趙且又淮北宋地楚魏之所欲也趙若許而¶
約四國攻之齊可大破也先王以為然具符節南使臣¶
於趙顧反命起兵擊齊以天之道先王之靈河北之地¶
隨先王而舉之濟上濟上之軍受命擊齊大敗齊人輕¶
卒鋭兵長驅至國齊王遁而走莒僅以身免珠玉財寶¶