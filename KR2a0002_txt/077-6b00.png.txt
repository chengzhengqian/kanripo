耳足下上畏太后之嚴下惑於姦臣之態居深宮之中¶
不離阿保之手終身迷惑無與昭姦大者宗廟滅覆小¶
者身以孤危此臣之所恐耳若夫窮辱之事死亡之患臣¶
不敢畏也臣死而秦治是臣死賢於生秦王跽曰先生¶
是何言也夫秦國辟逺寡人愚不肖先生乃幸辱至於¶
此是天以寡人慁先生(徐廣曰亂先/生也音溷)而存先王之宗廟也¶
寡人得受命於先生是天所以幸先王而不棄其孤也¶
先生奈何有言若是事無小大上及太后下至大臣願¶