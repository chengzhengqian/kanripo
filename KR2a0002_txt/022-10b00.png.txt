人曰禮云樂云(鄭𤣥曰言禮樂/之法天地也)昔者舜作五弦之琴以¶
歌南風(鄭𤣥曰南風長養之風也言父母之養長己也/其辭未聞也王肅曰南風育養民之詩其辭曰)¶
(南風之薫兮可以/解吾民之愠兮)䕫始作樂以賞諸侯(鄭𤣥曰䕫欲舜/與天下之君共)¶
(此/樂)故天子之為樂也以賞諸侯之有德者也德盛而教¶
尊五穀時熟然後賞之以樂故其治民勞者其舞行級¶
逺其治民佚者其舞行級短(王肅曰逺以象民行之/勞近以象民行之逸)故¶
觀其舞而知其德聞其諡而知其行(鄭𤣥曰謚/者行之迹)泰章章¶
之也(鄭𤣥曰堯樂名/言堯徳章明)咸池備也(鄭𤣥曰黄帝所作樂名/堯増修而用之咸皆也)¶