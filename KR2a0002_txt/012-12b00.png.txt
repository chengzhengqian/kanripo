脱躧耳乃拜卿為郎東使候神於太室上遂郊雍至隴¶
西西登空桐幸甘泉令祠官寛舒等具泰一祠壇壇放¶
薄忌泰一壇壇三垓(徐廣曰垓次也駰案李/竒曰垓重也三重壇也)五帝壇環¶
居其下各如其方黃帝西南除八通鬼道(服䖍曰坤位/在未黃帝從)¶
(土/位)泰一所用如雍一畤物而加醴棗酺之屬殺一犛牛¶
以為俎豆牢具而五帝獨有俎豆(韋昭曰無犛/牛醴之屬)醴進其¶
下四方地為餟食羣神從者及北斗云已祠胙餘皆燎¶
之其牛色白鹿居其中彘在鹿中水而洎之(徐廣曰洎/音居器反)¶