珠玉自燔于火而死武王持大白旗以麾諸侯諸侯畢¶
拜武王武王乃揖諸侯諸侯畢從武王至商國商國百¶
姓咸待於郊於是武王使羣臣告語商百姓曰上天降¶
休商人皆再拜稽首武王亦荅拜遂入至紂死所武王¶
自射之三發而后下車以輕劍擊之以黄鉞斬紂頭縣¶
大白之旗已而至紂之嬖妾二女二女皆經自殺武王¶
又射三發擊以劍斬以𤣥鉞(司馬法曰夏執𤣥鉞宋/均曰𤣥鉞用鐵不磨礪)縣¶
其頭小白之旗武王已乃出復軍其明日除道修社及¶