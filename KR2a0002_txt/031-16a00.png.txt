三桓彊(服䖍曰三桓魯桓公/之族仲孫叔孫季孫)宣公俀十二年楚莊王彊¶
圍鄭鄭伯降復國之十八年宣公卒子成公黑肱(徐廣/曰肱)¶
(一作/股)立是為成公季文子曰使我殺適立庶失大援者¶
襄仲(服䖍曰援助也仲殺適立庶國政無常鄰國非之/是失大援助也杜預曰襄仲立宣公南通於楚既)¶
(不固又不能堅事/齊晉故云失大援)襄仲立宣公公孫歸父有寵(服䖍曰/歸父襄)¶
(仲之/子)宣公欲去三桓與晉謀伐三桓會宣公卒季文子¶
怨之歸父奔齊成公二年春齊伐取我隆(左傳作龍杜/預曰魯邑在)¶
(泰山博/縣西南)夏公與晉郤克敗齊頃公於鞍齊復歸我侵地¶