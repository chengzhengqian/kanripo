以故王建立四十餘年不受兵君王后死后勝相齊多¶
受秦間金多使賔客入秦秦又多予金客皆為反間勸¶
王去從朝秦不修攻戰之備不助五國攻秦秦以故得¶
滅五國五國已亡秦兵卒入臨淄民莫敢格者王建遂¶
降遷於共故齊人恐王建不蚤與諸侯合從攻秦聽姦¶
臣賔客以亡其國歌之曰松耶柏耶住建共者客耶(徐/廣)¶
(曰戰國策曰秦處/建於共松柏間也)疾建用客之不詳也¶
太史公曰葢孔子晚而喜易易之為術幽明逺矣非通¶