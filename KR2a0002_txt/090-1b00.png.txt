(屬淮/陰也)數月亭長妻患之乃晨炊蓐食(張晏曰未起/而牀蓐中食)食時¶
信往不為具食信亦知其意怒竟絶去信釣於城下諸¶
母漂(韋昭曰以水擊絮/為漂故曰漂母)有一母見信飢飯信竟漂數十¶
日信喜謂漂母曰吾必有以重報母母怒曰大丈夫不¶
能自食吾哀王孫而進食(蘇林曰如/言公子也)豈望報乎淮隂屠¶
中少年有侮信者曰若雖長大好帶刀劒中情怯耳衆¶
辱之曰信能死刺我不能死出我袴下(徐廣曰袴一作/胯胯股也音同)¶
(又云漢書/作跨同耳)於是信孰視之俛出袴下蒲伏一市人皆笑¶