故其明年東巡海上考神僊之屬未有驗者方士有言¶
黃帝時為五城十二樓以候神人於執期命曰迎年上¶
許作之如方命曰明年上親禮祠上帝焉公玉帶曰黃¶
帝時雖封太山然風后封鉅岐伯令黃帝封東太山禪¶
凡(徐廣曰/一作九)山合符然後不死焉天子既令設祠具至東¶
太山太山卑小不稱其聲乃令祠官禮之而不封禪焉¶
其後令帶奉祠候神物夏遂還太山修五年之禮如前¶
而加以禪祠石閭石閭者在太山下阯南方方士多言¶