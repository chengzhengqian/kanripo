廉頗奔大梁十二年趙使李牧攻燕拔武遂(徐廣曰/屬河間)方¶
城(徐廣曰屬涿/有督亢亭)劇辛故居趙與龐煖善已而亡走燕燕¶
見趙數困于秦而廉頗去令龎煖將也欲因趙弊攻之¶
問劇辛辛曰龎煖易與耳燕使劇辛將擊趙趙使龎煖¶
擊之取燕軍二萬殺劇辛秦拔魏二十城置東郡十九¶
年秦拔趙之鄴九城趙悼襄王卒二十三年太子丹質¶
於秦亡歸燕二十五年秦虜滅韓王安置潁川郡二十¶
七年秦虜趙王遷滅趙趙公子嘉自立為代王燕見秦¶