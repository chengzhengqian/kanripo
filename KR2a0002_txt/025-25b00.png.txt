二十八舍主十二州斗秉兼之所從來久矣秦之彊也¶
候在太白占於狼弧吴楚之疆候在熒惑占於鳥衡燕¶
齊之疆候在辰星占於虛危宋鄭之疆候在歳星占於¶
房心晉之疆亦候在辰星占於参罰及秦并吞三晉燕¶
代自河山以南者中國中國於四海内則在東南為陽¶
陽則日嵗星熒惑填星占於街南畢主之其西北則胡¶
狢月氏諸衣旃裘引弓之民為隂隂則月太白辰星占¶
於街北昴主之故中國山川東北流其維首在隴蜀尾¶