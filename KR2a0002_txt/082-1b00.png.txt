害其能懷王使屈原造為憲令屈平屬草藁未定上官大¶
夫見而欲奪之屈平不與因讒之曰王使屈平為令衆莫不¶
知每一令出平伐其功曰以為非我莫能為也王怒而疏屈¶
平屈平疾王聽之不聰也讒謟之蔽明也邪曲之害公也方¶
正之不容也故憂愁幽思而作離騷離騷者猶離憂也夫天¶
者人之始也父母者人之本也人窮則反本故勞苦倦極未¶
嘗不呼天也疾痛慘怛未嘗不呼父母也屈平正道直行竭¶
忠盡智以事其君讒人間之可謂窮矣信而見疑忠而被¶