分遣御史廷尉正監分曹徃即治郡國緡錢得民財物¶
以億計奴婢以千萬數田大縣數百頃小縣百餘頃宅¶
亦如之于是商賈中家以上大率破民偷甘食好衣不¶
事畜蔵之産業而縣官有鹽鐵緡錢之故用益饒矣益¶
廣闗置左右輔(徐廣曰元鼎三年丁夘嵗/徙函谷闗于新安東界)初大農筦鹽¶
鐵官布多置水衡欲以主鹽鐵及楊可告緡錢上林財¶
物衆乃令水衡主上林上林既充滿益廣是時越欲與¶
漢用船戰逐(韋昭曰戰/鬪馳逐也)乃大修昆明池列觀環之治樓¶