里破軍殺將　格澤星者如炎火之狀黃白起地而上¶
下大上兌其見也不種而獲不有土功必有大害　蚩¶
尤之旗(孟康曰熒惑之精也晉灼曰/吕氏春秋曰其色黄上白下)類彗而後曲象旗¶
見則王者征伐四方　旬始出於北斗旁(徐廣曰蚩尤/也旬一作營)¶
狀如雄雞其怒青黑象伏鼈(李奇曰怒當作帑晉灼曰/帑雌也或曰怒則色青)¶
枉矢類大流星虵行而蒼黑望之如有毛羽然　長庚¶
如一匹布著天此星見兵起星墜至地則石也河濟之¶
閒時有墜星天精而見景星(孟康曰精明也有赤方氣/與青方氣相連赤方中有)¶