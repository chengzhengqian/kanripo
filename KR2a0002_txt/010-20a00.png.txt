等言陛下永思孝道立昭徳之舞以明孝文皇帝之盛¶
徳皆臣嘉等愚所不及臣謹議曰功莫大於髙皇帝徳¶
莫盛於孝文皇帝髙皇廟宜為帝者太祖之廟孝文皇¶
帝廟宜為帝者太宗之廟天子宜世世獻祖宗之廟郡¶
國諸侯宜各為孝文皇帝立太宗之廟諸侯王列侯使¶
者侍祠天子歳獻祖宗之廟(張晏曰王及列侯歳時遣/使詣京師侍祠助祭也如)¶
(淳曰若光武廟在章陵南陽太守稱使者徃祭是也不/使侯王祭者諸侯不得祖天子也凡臨祭祀宗廟皆為)¶
(侍/祭)請著之竹帛宣布天下制曰可¶