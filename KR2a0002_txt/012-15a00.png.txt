葬其衣冠既至甘泉為且用事泰山先類祠泰一自得¶
寳鼎上與公卿諸生議封禪封禪用希曠絶莫知其儀¶
禮而羣臣采封禪尚書周官王制之望祀射牛事(蘇林/曰當)¶
(祭廟射其牲以除不祥/瓚曰射牛示親殺也)齊人丁公年九十餘曰封者合¶
不死之名也秦皇帝不得上封陛下必欲上稍上即無¶
風雨遂上封矣上於是乃令諸儒習射牛草封禪儀數¶
年至且行天子既聞公孫卿及方士之言黃帝以上封¶
禪皆致怪物與神通欲放黄帝以嘗接神僊人蓬萊士¶