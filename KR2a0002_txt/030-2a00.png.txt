吾聞西伯賢又善養老盍往焉三人者為西伯求美女¶
竒物獻之於紂以贖西伯西伯得以出反國言吕尚所¶
以事周雖異然要之為文武師周西伯昌之脫羑里歸¶
與吕尚隂謀修徳以傾商政其事多兵權與竒計故後世¶
之言兵及周之隂權皆宗太公為本謀周西伯政平及斷¶
虞芮之訟而詩人稱西伯受命曰文王伐崇密須犬夷大作¶
豐邑天下三分其二歸周者太公之謀計居多文王崩武王¶
即位九年欲修文王業東伐以觀諸侯集否師行師尚父¶