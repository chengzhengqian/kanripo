(曰年/八十)子度嗣為平津侯度為山陽太守十餘嵗坐法失¶
侯¶
主父偃者齊臨菑人也學長短縱横之術晚乃學易春¶
秋百家言游齊諸生間莫能厚遇也齊諸儒生相與排¶
擯不容於齊家貧假貸無所得乃北游燕趙中山皆莫¶
能厚遇為客甚困孝武元光元年中以為諸侯莫足游¶
者乃西入闗見衛将軍衛将軍數言上上不召資用之¶
留乆諸公賔客多厭之乃上書闕下朝奏暮召入見所¶