二大夫再拜謁司馬季主視其狀貌如類有知者即禮¶
之使弟子延之坐坐定司馬季主復理前語分别天地¶
之終始日月星辰之紀差次仁義之際列吉凶之符語¶
數千言莫不順理宋忠賈誼瞿然而悟獵纓正襟危坐¶
曰吾望先生之狀聽先生之辭小子竊觀於世未嘗見¶
也今何居之卑何行之汙司馬季主捧腹大笑曰觀大¶
夫類有道術者今何言之陋也何辭之野也今夫子所¶
賢者何也所髙者誰也今何以卑汙長者二君曰尊官¶