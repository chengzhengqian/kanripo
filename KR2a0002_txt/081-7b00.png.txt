世主不臣而鄉里不通鄉使管子幽囚而不出身死而¶
不反於齊則亦名不免為辱人賤行矣臧獲且羞與之¶
同名矣(方言曰荆淮海岱燕齊之/間罵奴曰臧罵婢曰獲)況世俗乎故管子不¶
恥身在縲紲之中而恥天下之不治不恥不死公子糾而¶
恥威之不信於諸侯故兼三行之過而為五霸首名高¶
天下而光燭鄰國曹子為魯將三戰三北而亡地五百¶
里鄉使曹子計不反顧議不還踵刎頸而死則亦名不¶
免為敗軍禽將矣曹子棄三北之恥而退與魯君計桓¶