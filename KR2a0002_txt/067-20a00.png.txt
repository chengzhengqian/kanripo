之利也故王不如東蘇子秦必疑齊而不信蘇子矣齊¶
秦不合天下無變伐齊之形成矣于是出蘇代代之宋¶
宋善待之齊伐宋宋急蘇代乃遺燕昭王書曰夫列在¶
萬乗而寄質于齊名卑而權輕奉萬乗助齊伐宋民勞¶
而實費夫破宋殘楚淮北肥大齊讎彊而國害此三者¶
皆國之大敗也然且王行之者將以取信于齊也齊加¶
不信于王而忌燕愈甚是王之計過矣夫以宋加之淮¶
北彊萬乗之國也而齊并之是益一齊也北夷方七百¶