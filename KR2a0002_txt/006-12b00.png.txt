咸知所辟方伯分職諸治經易舉錯必當莫不如畫皇¶
帝之明臨察四方尊卑貴賤不踰次行姦邪不容皆務¶
貞良細大盡力莫敢怠荒遠邇辟隱專務肅莊端直敦¶
忠事業有常皇帝之徳存定四極誅亂除害興利致福¶
節事以時諸産繁殖黔首安寧不用兵革六親相保終¶
無寇賊驩欣奉教盡知法式六合之内皇帝之土西涉¶
流沙南盡北户東有東海北過大夏人迹所至無不臣¶
者功葢五帝澤及牛馬莫不受徳各安其宇維秦王兼¶