先生悉以教寡人無疑寡人也范雎拜秦王亦拜范雎¶
曰大王之國四塞以為固北有甘泉谷口南帶涇渭右¶
隴蜀左關阪奮擊百萬戰車千乗利則出攻不利則入¶
守此王者之地也民怯於私鬭而勇於公戰此王者之¶
民也王并此二者而有之夫以秦卒之勇車騎之衆以¶
治諸侯譬若馳韓盧而摶蹇兔也霸王之業可致也而¶
羣臣莫當其位至今閉關十五年不敢窺兵於山東者¶
是穰侯為秦謀不忠而大王之計有所失也秦王跽曰¶