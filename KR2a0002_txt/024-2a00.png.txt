信神是以能有明徳民神異業敬而不凟故神降之嘉¶
生(徐廣曰/嘉穀也)民以物享災禍不生所求不匱少皞氏之衰¶
也九黎亂德(漢書音義曰少皞/時諸侯作亂者)民神雜擾不可放物禍¶
菑薦至莫盡其氣顓頊受之乃命南正重司天以屬神¶
命火正黎司地以屬民(應劭曰黎隂官也火數二三地/數也故火正司地以属萬民)¶
使復舊常無相侵瀆其後三苗服九黎之德故二官咸¶
廢所職而閏餘乖次孟陬殄滅攝提無紀厯數失序(漢/書)¶
(音義曰次十二次也史推厯失閏則斗建與月名錯正/月為孟陬閏餘乖錯不與正嵗相值謂之殄滅攝提星)¶