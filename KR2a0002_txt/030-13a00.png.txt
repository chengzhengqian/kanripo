(曰斂一/作臨也)桓公十有餘子要其後立者五人無詭立三月¶
死無諡次孝公次昭公次懿公次惠公孝公元年三月¶
宋襄公率諸矦兵送齊太子昭而伐齊齊人恐殺其君¶
無詭齊人將立太子昭四公子之徒攻太子太子走宋¶
宋遂與齊人四公子戰五月宋敗齊四公子師而立太¶
子昭是為齊孝公宋以桓公與管仲屬之太子故來征¶
之以亂故八月乃葬齊桓公(皇覽曰桓公冢在臨菑/南城十七里所菑水南)六¶
年春齊伐宋以其不同盟于齊也(服䖍曰魯僖公十九/年諸矦盟于齊以無)¶