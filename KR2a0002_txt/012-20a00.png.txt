至鳴澤(服䖍曰鳴澤澤名也/在涿郡道縣北界)從西河歸其明年冬上巡¶
南郡(徐廣曰元/封五年)至江陵而東登禮潛之天柱山號曰南¶
嶽(應劭曰潛縣屬廬江南嶽霍山也/文穎曰天柱山在潛縣南有祠)浮江自尋陽出樅¶
陽(地理志廬江/有樅陽縣)過彭蠡祀其名山川北至琅邪竝海上¶
四月中至奉髙修封焉初天子封泰山泰山東北阯古¶
時有明堂處處險不敞上欲治明堂奉髙旁未曉其制¶
度濟南人公玉帶上黃帝時明堂圖明堂圖中有一殿¶
四面無壁以茅葢通水圜宫垣為複道上有樓從西南¶