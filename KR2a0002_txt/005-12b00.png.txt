子其悉心雪恥毋怠遂復三人官秩如故愈益厚之三¶
十四年楚太子商臣弑其父成王代立繆公於是復使¶
孟明視等將兵伐晉戰于彭衙(杜預曰馮翊郃陽/縣西北有衙城)秦不¶
利引兵歸戎王使由余於秦由余其先晉人也亡入戎¶
能晉言聞繆公賢故使由余觀秦秦繆公示以宫室積¶
聚由余曰使鬼為之則勞神矣使人為之亦苦民矣繆¶
公怪而問之曰中國以詩書禮樂法度為政然尚時亂¶
今戎夷無此何以為治不亦難乎由余笑曰此乃中國所以¶