推鋒爭死以報食馬之德於是繆公虜晉君以歸令於¶
國齋宿吾將以晉君祠上帝周天子聞之曰晉我同姓¶
為請晉君夷吾姊亦為繆公夫人夫人聞之乃衰絰跣¶
曰妾兄弟不能相救以辱君命繆公曰我得晉君以為¶
功今天子為請夫人是憂乃與晉君盟許歸之更舍上¶
舍而饋之七牢(賈逵曰諸侯雍餼七牢者/牛一羊一豕一為一牢也)十一月歸晉¶
君夷吾夷吾獻其河西地使太子圉為質於秦秦妻子¶
圉以宗女是時秦地東至河十八年齊桓公卒二十年¶