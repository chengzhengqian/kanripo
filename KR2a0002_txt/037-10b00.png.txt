於齧桑(左傳作采桑/服䖍曰翟地)晉兵解而去當此時晉彊西有河¶
西與秦接境北邊翟東至河内驪姬弟生悼子二十六¶
年夏齊桓公大會諸侯於葵邱晉獻公病行後未至逢¶
周之宰孔宰孔曰齊桓公益驕不務德而務逺略諸侯¶
弗平君第毋會毋如晉何獻公亦病復還歸病甚乃謂¶
荀息曰吾以奚齊為後年少諸大臣不服恐亂起子能¶
立之乎荀息曰能獻公曰何以為驗對曰使死者復生¶
生者不慙為之驗於是遂属奚齊於荀息荀息為相主¶