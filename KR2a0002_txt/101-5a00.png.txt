視事慶文深審謹然無他大略為百姓言後三嵗餘太¶
初二年中丞相慶卒諡為恬侯慶中子徳慶愛用之上¶
以徳為嗣代侯後為太常坐法當死贖免為庶人慶方¶
為丞相諸子孫為吏更至二千石者十三人及慶死後¶
稍以罪去孝謹益衰矣¶
建陵侯衛綰者代大陵人也綰以戲車為郎(應劭曰能/左右超乘)¶
(也如淳曰櫟/機轊之類)事文帝功次遷為中郎将醇謹無他孝景¶
為太子時召上左右飲而綰稱病不行(張晏曰恐文帝/謂豫有二心以)¶