他日弟子進問曰昔夫子當行使弟子持雨具已而果¶
雨弟子問曰夫子何以知之夫子曰詩不云乎月離于¶
畢俾滂沱矣(毛傳曰畢噣也/月離隂星則雨)昨暮月不宿畢乎他日月¶
宿畢竟不雨商瞿年長無子其母為取室孔子使之齊¶
瞿母請之孔子曰無憂瞿年四十後當有五丈夫子(五/男)¶
(也/)已而果然敢問夫子何以知此有若黙然無以應弟¶
子起曰有子避之此非子之座也　公西赤字子華(鄭/𤣥)¶
(曰魯/人)少孔子四十二歳子華使於齊冉有為其母請粟¶