為收孥宗室非有軍功論不得為屬籍明尊卑爵秩等¶
級各以差次名田宅臣妾衣服以家次有功者顯榮無¶
功者雖富無所芬華令既具未布恐民之不信已乃立¶
三丈之木于國都市南門募民有能徙置北門者予十¶
金民怪之莫敢徙復曰能徙者予五十金有一人徙之¶
輒予五十金以明不欺卒下令令行于民朞年秦民之¶
國都言初令之不便者以千數于是太子犯法衞鞅曰¶
法之不行自上犯之將法太子太子君嗣也不可施刑¶