女為趙王后王后從官皆諸吕擅權微伺趙王趙王不¶
得自恣王有所愛姬王后使人酖殺之王乃為歌詩四¶
章令樂人歌之王悲六月即自殺太后聞之以為王用¶
婦人棄宗廟禮廢其嗣宣平侯張敖卒以子偃為魯王¶
敖賜諡為魯元王秋太后使使告代王欲徙王趙代王¶
謝願守代邊太傅産丞相平等言武信侯吕禄(徐廣曰/吕后兄)¶
(子也前封胡陵/侯益號曰武信)上侯位次第一(如淳曰功大者位在上/功臣侯表冇第一第二)¶
(之次/也)請立為趙王太后許之追尊禄父康侯為趙昭王¶