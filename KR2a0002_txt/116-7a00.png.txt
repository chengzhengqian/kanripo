故得完吳使者至廬江廬江王弗應而往來使越吳使¶
者至衡山衡山王堅守無二心孝景四年吴楚已破衡¶
山王朝上以為貞信乃勞苦之曰南方卑溼徙衡山王¶
王濟北所以襃之及薨遂賜諡為貞王廬江王邉越數¶
使使相交故徙為衡山王王江北淮南王如故¶
淮南王安為人好讀書鼔琴不喜弋獵狗馬馳騁亦欲¶
以行隂徳拊循百姓流譽天下時時怨望厲王死時欲¶
畔逆未有因也及建元二年淮南王入朝素善武安侯¶