虚上(徐廣曰二世三年七月也駰案應劭曰洹水在湯/陰界殷墟故殷都也瓚曰洹水在今安陽縣北去)¶
(朝歌殷都一百五十里然則此殷墟非朝歌也汲冢古/文曰盤庚遷於此汲冢曰殷墟南去鄴三十里是舊殷)¶
(虚然則朝歌非/盤庚所遷者)已盟章邯見項羽而流涕為言趙髙項¶
羽乃立章邯為雍王置軍中使長史欣為上將軍將秦¶
軍為前行到新安諸侯吏卒異時故繇使屯戍過秦中¶
秦中吏卒遇之多無狀及秦軍降諸侯諸侯吏卒乘勝¶
多奴虜使之輕折辱秦吏卒秦吏卒多竊言曰章將軍¶
等詐吾屬降諸侯今能入關破秦大善即不能諸侯虜吾¶