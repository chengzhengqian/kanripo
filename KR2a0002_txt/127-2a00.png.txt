所喜好謠俗被服飲食奉生送死之具也故待農而食¶
之虞而出之工而成之商而通之此寧有政教發徵期¶
會哉人各任其能竭其力以得所欲故物賤之徵貴貴¶
之徵賤各勸其業樂其事若水之趨下日夜無休時不¶
召而自來不求而民出之豈非道之所符而自然之驗¶
邪周書曰農不出則乏其食工不出則乏其事商不出¶
則三寳絶虞不出則財匱少財匱少而山澤不辟矣此¶
四者民所衣食之原也原大則饒原小則鮮上則富國¶