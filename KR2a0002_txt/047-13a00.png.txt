走士不必賢世要之知道女不必貴種要之貞好傳曰¶
女無美惡入室見妒士無賢不肖入朝見嫉美女者惡¶
女之仇豈不然哉　鉤弋夫人姓趙氏河間人也得幸¶
武帝生子一人昭帝是也武帝年七十乃生昭帝昭帝¶
立時年五歳耳(徐廣曰武帝崩年正/七十昭帝年八歳耳)衛太子廢後未復¶
立太子而燕王旦上書願歸國入宿衛武帝怒立斬其¶
使者於北闕上居甘泉宫召畫工圖畫周公負成王也¶
於是左右羣臣知武帝意欲立少子也後數日帝譴責¶