絶續蕭文終之後于酇褒厲羣臣平津侯等昭六親之¶
序明天施之屬使諸侯王封君得推私恩分子弟户邑¶
錫號尊建百有餘國而家皇子為列侯則尊卑相踰列¶
位失序不可以垂統於萬世臣請立臣閎臣旦臣胥為¶
諸侯王三月丙子奏未央宮制曰康叔親屬有十而獨¶
尊者褒有徳也周公祭天命郊故魯有白牡騂剛之牲¶
(公羊傳曰魯祭周公牲用白牡魯公用騂/剛何休曰白牲殷牲也騂剛赤脊周牲也)羣公不毛(何/休)¶
(曰不毛不/純色也)賢不肖差也高山仰止景行嚮之朕甚慕焉¶