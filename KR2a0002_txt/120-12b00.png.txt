少藴藉(漢書音義曰敢行/暴政而少蘊藉也)縣無逋事舉為第一遷為長¶
安及長安令直法行治不避貴戚以捕案太后外孫修¶
成君子仲上以為能遷為河内都尉至則族滅其豪穰¶
氏之屬河内道不拾遺而張次公亦為郎以勇悍從軍¶
敢深入有功為岸頭侯(徐廣曰受封五年與淮南/王女凌姦及受財物國除)寧成¶
家居上欲以為郡守御史大夫𢎞曰臣居山東為小吏¶
時寧成為濟南都尉其治如狼牧羊成不可使治民上¶
乃拜成為關都尉嵗餘關東吏隷郡國出入關者(漢書/音義)¶