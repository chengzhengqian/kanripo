卒賜直四萬金伐宛再反凡四嵗而得罷焉漢已伐宛¶
立昧蔡為宛王而去嵗餘宛貴人以為昧蔡善䛕使我¶
國遇屠乃相與殺昧蔡立毋寡昆弟日蟬封為宛王而¶
遣其子入質于漢漢因使使賂賜以鎮撫之而漢發使¶
十餘輩至宛西諸外國求竒物因風覽以伐宛之威徳¶
而燉煌置(徐廣曰一/本無置字)酒泉都尉(徐廣曰一云置都尉又/云燉煌有淵泉縣或者)¶
(酒字當/為淵字)西至鹽水往往有亭而侖頭有田卒數百人因¶
置使者䕶田積粟以給使外國者¶