太史公曰自郅都杜周十人者此皆以酷烈為聲然郅¶
都伉直引是非爭天下大體張湯以知陰陽人主與俱¶
上下時數辯當否國家賴其便趙禹時據法守正杜周¶
從䛕以少言為重自張湯死後網密多詆嚴官事寖以¶
耗廢九卿碌碌奉其官救過不贍何暇論繩墨之外乎¶
然此十人中其廉者足以為儀表其汚者足以為戒(徐/廣)¶
(曰一本無/此四字)方略教導禁姦止邪一切亦皆彬彬質有其¶
文武焉雖慘酷斯稱其位矣至若蜀守馮當暴挫廣漢¶