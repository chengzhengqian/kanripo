(居/)有衆率怠不和(馬融曰衆民相/率怠墯不和同)曰是日何時喪予與¶
女皆亡(尚書大傳曰桀云天之有日猶吾/之有民日有亡哉日亡吾亦亡矣)夏徳若兹今¶
朕必徃爾尚及予一人致天之罰予其大理女(尚書理/字作賚)¶
(鄭𤣥曰/賚賜也)女毋不信朕不食言女不從誓言予則帑僇女¶
無有攸赦以告令師作湯誓於是湯曰吾甚武號曰武¶
王(詩云武王載斾有䖍秉/鉞毛𫝊曰武王湯也)桀敗於有娀之墟桀犇於鳴¶
條夏師敗績湯遂伐三㚇俘厥寶玉(孔安國曰三㚇國/名桀走保之今定)¶
(陶也俘/取也)義伯仲伯作典寶(孔安國曰二臣作典寶/一篇言國之常寶也)湯既¶