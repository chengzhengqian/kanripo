其君幽公十六年武子卒子景侯立景侯䖍元年¶
取雍丘二年鄭敗我貞黍六年與趙魏俱得列為諸侯¶
九年鄭圍我陽翟景侯卒子列侯取立列侯三年聶政¶
殺韓相俠累(徐廣曰六/年救魯也)九年秦伐我宜陽取六邑十三¶
年列侯卒子文侯立是歳魏文侯卒文侯二年伐鄭取¶
陽城伐宋到彭城執宋君七年伐齊至桑丘鄭反晉九¶
年伐齊至靈丘十年文侯卒子哀侯立哀侯元年與趙¶
魏分晉國二年滅鄭因徙都鄭六年韓嚴弑其君哀侯¶