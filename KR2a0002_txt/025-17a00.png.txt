夏不見有六十日之旱月蝕秋不見有兵春則不生冬¶
不見隂雨六十日有流邑夏則不長角亢氐兗州房心¶
豫州尾箕幽州斗江湖牽牛婺女揚州虚危青州營室¶
至東壁并州奎婁胃徐州昴畢冀州觜觹參益州東井¶
輿鬼雍州柳七星張三河翼軫荆州七星為員官辰星¶
廟蠻夷星也兩軍相當曰暈(如淳曰暈/讀曰運)暈等力鈞厚長¶
大有勝薄短小無勝重抱大破無抱為和背不和為分¶
離相去直為自立立侯王指暈若曰殺將負且戴有喜¶