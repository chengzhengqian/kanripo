號共徳君從入漢中遷為右騎将從定三秦賜食邑雕¶
邑(徐廣曰/屬上郡)從擊項籍待懐(服䖍曰待/高帝於懐)賜爵通徳侯從撃¶
項冠周蘭龍且所将卒斬騎将一人敖下(徐廣曰敖/倉之下)益¶
食邑屬淮隂擊破齊厯下軍擊田解屬相國參殘博益¶
食邑因定齊地剖符世世勿絶封為陽陵侯二千六百¶
户除前所食為齊右丞相備齊(張晏曰時田横/未降故設屯備)五嵗為¶
齊相國四月撃陳豨屬太尉勃以相國代丞相噲擊豨¶
一月徙為代相國将屯(如淳曰既為相國有警則将卒/而屯守也案律謂勒兵而守曰)¶