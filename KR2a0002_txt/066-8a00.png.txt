詩曰得人者興失人者崩此數事者非所以得人也君¶
之出也後車十數從車載甲多力而駢脅者為驂乗持¶
矛而操闟(所及/反)㦸者(徐廣曰一作尞屈盧/之勁矛干將之雄㦸)旁車而趨此¶
一物不具君固不出書曰恃徳者昌恃力者亡君之危¶
若朝露尚將欲延年益夀乎則何不歸十五都灌園于¶
鄙勸秦王顯巖穴之士養老存孤敬父兄序有功尊有¶
徳可以少安君尚將貪商于之富寵秦國之教畜百姓¶
之怨秦王一旦捐賔客而不立朝秦國之所以收君者¶