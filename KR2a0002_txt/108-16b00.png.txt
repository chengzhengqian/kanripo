墮壞前惡以圖長乆使兩國之民若一家子元元萬民¶
下及魚鼈上及飛鳥跂行喙息蠕動之類莫不就安利¶
而辟危殆故來者不止天之道也俱去前事朕釋逃虜¶
民單于無言章尼等朕聞古之帝王約分明而無食言¶
單于留志天下大安和親之後漢過不先單于其察之¶
單于既約和親於是制詔御史曰匈奴大單于遺朕書¶
言和親已定亡人不足以益衆廣地匈奴無入塞漢無¶
出塞犯今約者殺之可以乆親後無咎俱便朕已許之¶