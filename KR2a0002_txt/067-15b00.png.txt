下此霸王之業也王曰善于是乃歸燕之十城人有毁¶
蘓秦者曰左右賣國反覆之臣也將作亂蘇秦恐得罪¶
歸而燕王不復官也蘇秦見燕王曰臣東周之鄙人也無¶
有分寸之功而王親拜之于廟而禮之于廷今臣為王¶
却齊之兵而攻得十城宜以益親今来而王不官臣者¶
人必有以不信傷臣于王者臣之不信王之福也臣聞¶
忠信者所以自為也進取者所以為人也且臣之説齊¶
王曽非欺之也臣棄老母于東周固去自為而行進取¶