季冬殺氣相并而音尙宫同聲相從物之自然何足怪¶
哉兵者聖人所以討彊暴平亂世夷險阻救危殆自含¶
血戴角之獸見犯則校而況於人懷好惡喜怒之氣喜¶
則愛心生怒則毒螫加情性之理也昔黃帝有涿鹿之¶
戰以定火災(文穎曰神農子孫暴虐/黃帝伐之故以定火災)顓頊有共工之陳¶
以平水害(文穎曰共工主水官也少昊氏衰秉政作/虐故顓頊伐之本主水官因為水行也)成¶
湯有南巢之伐以殄夏亂逓興逓廢勝者用事所受於¶
天也自是之後名士迭興晉用咎犯而齊用王子吳用¶