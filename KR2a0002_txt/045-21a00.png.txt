樂不興則刑罰不中(孔安國曰禮以安上樂以移風/二者不行則有淫刑濫罰也)刑¶
罰不中則民無所錯手足矣夫君子為之必可名言之¶
必可行(王肅曰所名之事必可得明/言所言之事必可得遵行也)君子於其言無所¶
茍而已矣其明年冉有為季氏將師與齊戰於郎克之¶
(徐廣曰此哀公十一年也去吳會繒已四/年矣年表哀公十年孔子自衛至陳也)季康子曰子¶
之於軍旅學之乎性之乎冉有曰學之於孔子季康子¶
曰孔子何如人哉對曰用之有名播之百姓質諸鬼神¶
而無憾求之至於此道雖累千社夫子不利也康子曰¶