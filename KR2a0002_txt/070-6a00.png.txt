齊也以此時奸説秦昭王昭王于是用范雎范雎言宣¶
太后專制穰侯擅權于諸侯涇陽君髙陵君之屬太侈¶
富于王室于是秦昭王悟乃免相國令涇陽之屬皆出¶
闗就封邑穰侯出闗輜車千乗有餘穰侯卒于陶而因¶
𦵏焉秦復收陶為郡¶
太史公曰穰侯昭王親舅也而秦所以東益地弱諸侯¶
嘗稱帝於天下天下皆西鄉稽首者穰侯之功也及其¶
貴極富溢一夫開説身折勢奪而以憂死况于羇旅之¶