出者樹草木以象山(皇覽曰墳髙五十/餘丈周迴五里餘)二世皇帝元年¶
年二十一(徐廣曰表云十月/戊寅大赦罪人)趙髙為郎中令(漢書百官/表曰秦官)¶
(掌宫殿/門户)任用事二世下詔增始皇寢廟犧牲及山川百¶
祀之禮令羣臣議尊始皇廟羣臣皆頓首言曰古者天¶
子七廟諸侯五大夫三雖萬世世不軼毁今始皇為極¶
廟四海之内皆獻貢職增犧牲禮咸備毋以加先王廟¶
或在西雍或在咸陽天子儀當獨奉酌祠始皇廟自襄¶
公已下軼毁所置凡七廟羣臣以禮進祠以尊始皇廟¶