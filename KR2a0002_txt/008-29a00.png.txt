地代地吏民非有罪也其赦代吏民九月上自東徃擊¶
之至邯鄲上喜曰豨不南據邯鄲而阻漳水吾知其無¶
能為也聞豨將皆故賈人也上曰吾知所以與之乃多¶
以金啗豨將豨將多降者　十一年髙祖在邯鄲誅豨¶
等未畢豨將侯敞將萬餘人游行王黃軍曲逆(文穎曰/今中山)¶
(蒲陰/是)張春渡河擊聊城(徐廣曰/在平原)漢使將軍郭䝉與齊將¶
擊大破之太尉周勃(漢書百官表曰太尉秦官應劭曰/自上安下曰尉武官悉以為稱)¶
道太原入(韋昭曰/道猶從)定代地至馬邑馬邑不下即攻殘之¶