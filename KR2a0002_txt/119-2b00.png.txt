滅亡其事至微淺然而縉紳先生之徒負孔子禮器往¶
委質為臣者何也以秦焚其業積怨而發憤於陳王也¶
及髙皇帝誅項籍舉兵圍魯魯中諸儒尚講誦習禮樂¶
絃歌之音不絶豈非聖人之遺化好禮樂之國哉故孔¶
子在陳曰歸與歸與吾黨之小子狂簡斐然成章不知¶
所以裁之夫齊魯之間於文學自古以來其天性也故¶
漢興然後諸儒始得修其經蓺講習大射鄉飲之禮叔¶
孫通作漢禮儀因為太常諸生弟子共定者咸為選首¶