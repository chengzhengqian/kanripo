帝南過曲逆(地理志縣/屬中山也)上其城望見其屋室甚大曰壯¶
哉縣吾行天下獨見洛陽與是耳顧問御史曰曲逆戸¶
口幾何對曰始秦時三萬餘戸間者兵數起多亡匿今¶
見五千戸於是乃詔御史更以陳平為曲逆侯盡食之¶
除前所食戸牖其後常以䕶軍中尉從攻陳豨及黥布¶
凡出六竒計輒益邑凡六益邑竒計或頗祕世莫能聞¶
也高帝從破布軍還病創徐行至長安燕王盧綰反上¶
使樊噲以相國將兵攻之既行人有短惡噲者髙帝怒¶