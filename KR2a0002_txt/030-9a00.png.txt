割燕君所至與燕命燕君復修召公之政納貢于周如¶
成康之時諸侯聞之皆從齊二十七年魯湣公母曰哀姜桓¶
公女弟也哀姜滛於魯公子慶父慶父弑湣公哀姜欲立慶¶
父魯人更立釐公(徐廣曰史記/僖宇皆作釐)桓公召哀姜殺之二十八年衛¶
文公有狄亂告急於齊齊率諸矦城楚邱(賈逵曰/衛地也)而立¶
衛君二十九年桓公與夫人蔡姬戲舩中蔡姬習水蕩¶
公(賈逵曰/蕩揺也)公懼止之不止出舩怒歸蔡姬弗絶蔡亦怒¶
嫁其女桓公聞而怒興師往伐三十年春齊桓公率諸¶