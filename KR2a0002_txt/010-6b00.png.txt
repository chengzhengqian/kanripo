王於朕兄也惠仁以好徳淮南王弟也秉徳以陪朕(文/穎)¶
(曰陪/輔也)豈為不豫哉諸侯王宗室昆弟有功臣多賢及有¶
徳義者若舉有徳以陪朕之不能終是社稷之靈天下¶
之福也今不選舉焉而曰必子人其以朕為忘賢有徳¶
者而專於子非所以憂天下也朕甚不取也有司皆固¶
請曰古者殷周有國治安皆千餘歳古之有天下者莫¶
不長焉用此道也立嗣必子所從來遠矣髙帝親率士¶
大夫始平天下建諸侯為帝者太祖諸侯王及列侯始¶