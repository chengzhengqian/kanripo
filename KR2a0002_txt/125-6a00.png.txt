辭行洋洋也出市門僅能自上車伏軾低頭卒不能出¶
氣居三日宋忠見賈誼於殿門外乃相引屏語相謂自¶
歎曰道髙益安勢髙益危居赫赫之勢失身且有日矣¶
夫卜而有不審不見奪糈(徐廣曰音所駰案離騷經曰/懷椒糈而要之王逸云糈精)¶
(米所以/享神)為人主計而不審身無所處此相去逺矣猶天¶
冠地履也此老子之所謂無名者萬物之始也天地曠¶
曠物之熙熙或安或危莫知居之我與若何足預彼哉¶
彼久而愈安雖曽氏之義(徐廣曰曾/一作莊)未有以異也久之¶