(曰犁猶比也諸言/犁明者將明之時)趙王已死於是廼徙淮陽王友為趙¶
王夏詔賜酈侯父追諡為令武侯太后遂斷戚夫人手¶
足去眼煇耳飲瘖藥使居廁中命曰人彘居數日廼召¶
孝惠帝觀人彘孝惠見問知其戚夫人廼大哭因病¶
歳餘不能起使人請太后曰此非人所為臣為太后子¶
終不能治天下孝惠以此日飲為淫樂不聽政故有病¶
也二年楚元王齊悼惠王皆來朝十月孝惠與齊王燕¶
飲太后前孝惠以為齊王兄置上坐如家人之禮太后¶