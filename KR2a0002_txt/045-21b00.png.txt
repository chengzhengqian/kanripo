我欲召之可乎對曰欲召之則毋以小人固之則可矣¶
而衛孔文子(服䖍曰文/子衛卿也)將攻太叔(左傳曰太/叔名疾)問筞於仲¶
尼辭不知退而命載而行曰鳥能擇木木豈能擇鳥乎¶
(服䖍曰鳥喻己木/以喻所之之國)文子固止會季康子逐公華公賔公¶
林以幣迎孔子孔子歸魯孔子之去魯凡十四歳而反¶
乎魯魯哀公問政對曰政在選臣季康子問政曰舉直¶
錯諸枉(包氏曰錯置也舉正直之/人用之廢置邪枉之人)則枉者直康子患盗¶
孔子曰茍子之不欲雖賞之不竊(孔安國曰欲情慾也/言民化於上不從其)¶