巫錦(應劭曰/錦巫名)為民祠魏脽后土營旁(應劭曰魏故魏國/也脽若丘之類)¶
見地如鉤狀掊視得鼎鼎大異於衆鼎文鏤無欵識(韋/昭)¶
(曰欵/刻也)怪之言吏吏告河東太守勝勝以聞天子使使驗¶
問巫錦得鼎無姦詐乃以禮祠迎鼎至甘泉從行上薦¶
之(如淳曰以鼎從行上至/甘泉將薦之於天也)至中山(徐廣曰河渠書鑿/涇水自中山西)晏¶
温(如淳曰三輔謂日出/清濟晏晏而温也)有黃雲葢焉有麃過上自射之¶
因以祭云至長安(徐廣曰上言從行/薦之或曰祭鼎也)公卿大夫皆議請¶
尊寶鼎天子曰間者河溢歳數不登故巡祭后土祈為¶