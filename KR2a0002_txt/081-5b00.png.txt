者三終不肯受平原君乃置酒酒酣起前以千金為魯¶
連夀魯連笑曰所謂貴於天下之士者為人排患釋難¶
解紛亂而無取也即有取者是商賈之事也而連不忍¶
為也遂辭平原君而去終身不復見其後二十餘年燕¶
將攻下聊城聊城人或讒之燕燕將懼誅因保守聊城¶
不敢歸齊田單攻聊城(徐廣曰案年表田單攻聊/城在長平後十餘年也)歲餘¶
士卒多死而聊城不下魯連乃為書約之矢以射城中¶
遺燕將書曰吾聞之智者不倍時而棄利勇士不怯死¶