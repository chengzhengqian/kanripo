王立張儀復歸秦(荀朂曰和嶠云紀年起自黄帝終於/魏之今王今王者魏惠成王子案太)¶
(史公書惠成王但言惠王惠王子曰襄王襄王子曰哀/王惠王三十六年卒襄王立十六年卒并惠襄為五十)¶
(二年今案古文惠成王立三十六年改元稱一年改元/後十七年卒太史公書為誤分惠成之世以為二王之)¶
(年數也世本惠王生襄王而無/哀王然則今王者魏襄王也)哀王元年五國共攻秦¶
不勝而去二年齊敗我觀津五年秦使樗里子伐取我¶
曲沃走犀首岸門(徐廣曰潁/隂有岸亭)六年秦求立公子政為太¶
子與秦會臨晉七年攻齊(徐廣曰年表云擊/齊虜贅子於濮也)與秦伐燕¶
八年伐衛拔列城二衛君患之如耳見衛君曰請罷魏¶