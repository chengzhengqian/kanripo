事穆王三年滅江(杜預曰江國在/汝南安陽縣)四年滅六蓼六蓼臯¶
陶之後(杜預曰六國今廬江六/縣蓼國今安豐蓼縣)八年伐陳十二年卒子¶
莊王侣立莊王即位三年不出號令日夜為樂令國中¶
曰有敢諫者死無赦伍舉入諫莊王左抱鄭姬右抱越¶
女坐鍾鼓之間伍舉曰願有進隠(𨼆謂隠/藏其意)曰有鳥在於¶
阜三年不蜚不鳴是何鳥也莊王曰三年不蜚蜚則冲¶
天三年不鳴鳴則驚人舉退矣吾知之矣居數月淫益¶
甚大夫蘇從乃入諫王曰若不聞令乎對曰殺身以明¶