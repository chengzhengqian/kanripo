小力不能其後秦日出兵山東以伐齊楚三晉稍蠶食¶
諸侯且至於燕燕君臣皆恐禍之至太子丹患之問其¶
傳鞠武武對曰秦地徧天下威脅韓魏趙氏北有甘泉¶
谷口之固南有涇渭之沃擅巴漢之饒右隴蜀之山左¶
關殽之險民衆而士厲兵革有餘意有所出則長城之¶
南易水以北未有所定也奈何以見陵之怨欲批(白結/反)¶
其逆鱗哉丹曰然則何由對曰請入圖之居有間秦將¶
樊於期得罪於秦王亡之燕太子受而舍之鞠武諫曰¶