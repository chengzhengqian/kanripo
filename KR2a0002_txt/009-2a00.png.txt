侯(徐廣曰酈/一作鄜)子産為交侯(徐廣曰/台弟也)次兄吕釋之為建成¶
侯(徐廣曰惠帝二/年卒謚康王)髙祖十二年四月甲辰崩長樂宫太¶
子襲號為帝是時髙祖八子長男肥孝惠兄也異母肥¶
為齊王餘皆孝惠弟戚姬子如意為趙王薄夫人子恒¶
為代王諸姬子恢為梁王子友為淮陽王子長為淮南¶
王子建為燕王髙祖弟交為楚王兄子濞為吳王非劉¶
氏功臣番君吳芮子臣為長沙王吕后最怨戚夫人及¶
其子趙王廼令永巷(如淳曰列女傳曰周宣姜后脱/簮珥待罪永巷後改為掖庭)囚¶