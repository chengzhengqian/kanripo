逆人之使絶人之謀是不暴乎取人之有以自為寶是¶
不强乎寡人聞之暴得者必暴亡强取者必後無功桀¶
紂暴强身死國亡今我聽子是無仁義之名而有暴强¶
之道江河為湯武我為桀紂未見其利恐離其咎寡人¶
狐疑安事此寶趣駕送歸勿令久留衛平對曰不然王¶
其無患天地之間累石為山髙而不壞地得為安故云¶
物或危而顧安或輕而不可遷人或忠信而不如誕謾¶
(徐廣曰誕一作/訑音吐和反)或醜惡而宜大官或美好佳麗而為衆¶