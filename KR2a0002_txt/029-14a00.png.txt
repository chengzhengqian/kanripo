(牢矦伯七牢/子男五牢)因留略地於齊魯之南九年為騶伐魯至¶
與魯盟乃去十年因伐齊而歸十一年復北伐齊越王¶
勾踐率其衆以朝呉厚獻遺之呉王喜唯子胥懼曰是¶
棄呉也諫曰越在腹心今得志於齊猶石田無所用(王/肅)¶
(曰石田/不可耕)且盤庚之誥有顛越勿遺(服䖍曰顛殞也越墜/也顛越無道則割絶)¶
(無遺/也)商之以興(徐廣曰一本作盤庚之誥有顛之越之/商之以興子胥傳誥曰有顛越商之興)¶
呉王不聽使子胥於齊子胥屬其子於齊鮑氏(服䖍曰/鮑氏齊)¶
(大/夫)還執呉王呉王聞之大怒賜子胥屬鏤之劒以死(服/䖍)¶