失天下也髙祖曰公知其一未知其二夫運籌策帷帳¶
之中決勝於千里之外吾不如子房鎮國家撫百姓給¶
餽饟不絶糧道吾不如蕭何連百萬之軍戰必勝攻必¶
取吾不如韓信此三者皆人傑也吾能用之此吾所以¶
取天下也項羽有一范增而不能用此其所以為我擒¶
也髙祖欲長都雒陽齊人劉敬説及留侯勸上入都關¶
中髙祖是日駕入都闗中六月大赦天下十月燕王臧¶
荼反攻下代地髙祖自將擊之得燕王臧荼即立太尉¶