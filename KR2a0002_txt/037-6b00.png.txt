獻公(賈逵曰里克/晉卿里季也)曰太子奉冢祀社稷之粢盛以朝夕¶
視君膳者也(服䖍曰厨/膳飲食)故曰冢子君行則守有守則從¶
(服䖍曰有代太/子守則従之)從曰撫軍(杜䖍曰助君/撫循軍士)守曰監國古之¶
制也夫率師専行謀也(杜預曰率師者/必専謀軍亊)誓軍旅(杜預曰/宣號令)¶
君與國政之所圖也(賈逵曰國/政正卿也)非太子之事也師在制¶
命而已(杜預曰命/將軍所制)稟命則不威專命則不孝故君之嗣¶
適不可以帥師君失其官(杜預曰太子統/師是失其官)率師不威將¶
安用之(杜預曰専命則不孝/是為師必不威也)公曰寡人有子未知其太¶