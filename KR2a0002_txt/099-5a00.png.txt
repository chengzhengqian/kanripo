君所言公事之曹與長史掾議吾且奏之即私邪吾不¶
受私語袁盎即跪説曰君為丞相自度孰與陳平絳侯¶
丞相曰吾不如袁盎曰善君即自謂不如夫陳平絳侯¶
輔翼髙帝定天下為将相而誅諸呂存劉氏君乃為材¶
官蹶張遷為隊率積功至淮陽守非有竒計攻城野戰¶
之功且陛下從代來每朝郎官上書疏未嘗不止輦受¶
其言言不可用置之言可受採之未嘗不稱善何也則¶
欲以致天下賢士大夫上日聞所不聞明所不知日益¶