陵(皇覽曰舜冢在零陵營浦縣其山九谿皆相似故曰/九疑傳曰舜葬蒼梧象為之耕禮記曰舜葬蒼梧二)¶
(妃不從山海經曰蒼梧山帝舜葬于陽丹/朱葬于隂皇甫謐曰或曰二妃葬衡山)舜之踐帝位¶
載天子旗徃朝父瞽叟䕫䕫唯謹(徐廣曰/和敬貌)如子道封弟¶
象為諸侯(孟子曰封之/有庳音鼻)舜子商均亦不肖(皇甫謐曰娥/皇無子女英)¶
(生商/均)舜乃豫薦禹於天十七年而崩三年喪畢禹亦乃¶
讓舜子如舜讓堯子諸侯歸之然后禹踐天子位堯子¶
丹朱舜子商均皆有疆土(譙周曰以唐封堯之/子以虞封舜之子)以奉先¶
祀服其服禮樂如之以客見天子天子弗臣示不敢專¶