而還(如淳曰信前降匈/奴匈奴築城居之)單于之遁走其兵往往與漢兵¶
相亂而隨單于單于乆不與其大衆相得其右谷蠡王¶
以為單于死乃自立為單于真單于復得其衆而右谷¶
蠡王乃去其單于號復為右谷蠡王漢驃騎将軍之出¶
代二千餘里與左賢王接戰漢兵得胡首虜凡七萬餘¶
級左賢王将皆遁走驃騎封於狼居胥山禪姑衍臨翰¶
海而還(如淳曰翰/海北海名)是後匈奴逺遁而幕南無王庭漢度¶
河自朔方以西至令居(徐廣曰/在金城)往往通渠置田官吏卒¶