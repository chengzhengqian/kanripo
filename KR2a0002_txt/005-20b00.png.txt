太子犯禁鞅曰法之不行自於貴戚君必欲行法先於¶
太子太子不可黥黥其傅師於是法大用秦人治及孝¶
公卒太子立宗室多怨鞅鞅亡因以為反而卒車裂以¶
徇秦國(漢書曰商君為法於秦戰斬一首賜爵一級欲/為官者五千石其爵名一為公士二上造三簪)¶
(褭四不更五大夫六公大夫七官大夫八公乘九五大/夫十左庶長十一右庶長十二左更十三中更十四右)¶
(更十五少上造十六大上造十七十駟車/庶長十八大庶長十九闗内侯二  徹侯)惠文君元年楚¶
韓趙蜀人來朝二年天子賀三年王冠四年天子致文¶
武胙齊魏為王五年陰晉人犀首為大良造(犀首官名/姓公孫名)¶