(曰元年以公子/勝為相封平原)二年主父行新地遂出代西遇樓煩王¶
於西河而致其兵三年滅中山遷其王於膚施(徐廣曰/在上郡)¶
起靈夀(徐廣曰/在常山)北地方從代道大通還歸行賞大赦置¶
酒酺五日封長子章為代安陽君章素侈心不服其弟所¶
立主父又使田不禮相章也李兌謂肥義曰公子章彊¶
壯而志驕黨衆而欲大殆有私乎田不禮之為人也忍¶
殺而驕二人相得必有謀陰賊起一出身徼倖夫小人¶
有欲輕慮淺謀徒見其利而不顧其害同類相推俱入¶