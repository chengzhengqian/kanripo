朝歌者不時也北者敗也鄙者陋也紂樂好之與萬國¶
殊心諸侯不附百姓不親天下畔之故身死國亡而衛靈¶
公之時將之晉至於濮水之上舍夜半時聞鼓琴聲問¶
左右皆對曰不聞乃召師涓曰吾聞鼓琴音問左右皆¶
不聞其狀似鬼神為我聽而冩之師涓曰諾因端坐援¶
琴聽而寫之明日曰臣得之矣然未習也請宿習之靈¶
公曰可因復宿明日報曰習矣即去之晉見晉平公平¶
公置酒於施惠之臺酒酣靈公曰今者來聞新聲請奏¶