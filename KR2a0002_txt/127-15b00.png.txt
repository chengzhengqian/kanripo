而趨利者以曹邴氏也齊俗賤奴虜而刁間獨愛貴之¶
桀黠奴人之所患也唯刁間收取使之逐魚鹽商賈之¶
利或連車騎交守相然愈益任之終得其力起富數千¶
萬故曰寧爵毋刁(漢書音義曰奴自相謂曰寧欲免去/作民有爵邪将止為刁氏作奴乎無)¶
(發聲/語助)言其能使豪奴自饒而盡其力周人既纖(漢書音/義曰儉)¶
(嗇/也)而師史尤甚轉轂以百數賈郡國無所不至洛陽街¶
居在齊秦楚趙之中貧人學事富家相矜以久賈(漢書/音義)¶
(曰謂街巷居民無田地皆/相矜久賈在此諸國也)數過邑不入門設任此等故¶