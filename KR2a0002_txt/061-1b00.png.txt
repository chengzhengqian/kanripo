君子得其時則駕不得其時則蓬累而行吾聞之良賈深¶
藏若虚君子盛徳容貌若愚去子之驕氣與多欲態色與淫¶
志是皆無益于子之身吾所以告子若是而已孔子去謂弟¶
子曰鳥吾知其能飛魚吾知其能游獸吾知其能走走者可¶
以為罔游者可以為綸飛者可以為矰至于龍吾不能知其¶
乗風雲而上天吾今日見老子其猶龍邪老子修道徳其學¶
以自隱無名為務居周乆之見周之衰迺遂去至關闗令尹¶
喜曰子將隱矣强為我著書于是老子迺著書上下篇言¶