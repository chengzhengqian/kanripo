何可勝言故曰非其地樹之不生非其意教之不成夫¶
家之教子孫當視其所以好好含茍生活之道因而成¶
之故曰制宅命子足以觀士子有處所可謂賢人臣為¶
郎時與太卜待詔為郎者同署言曰孝武帝時聚㑹占¶
家問之某日可取婦乎五行家曰可堪輿家曰不可建¶
除家曰不吉叢辰家曰大凶厯家曰小凶天人家曰小¶
吉太一家曰大吉辯訟不決以狀聞制曰避諸死忌以¶
五行為主人取於五行者也¶