城略地大小各有差今蕭何未嘗有汗馬之勞徒持文¶
墨議論不戰顧反居臣等上何也高帝曰諸君知獵乎¶
曰知之知獵狗乎曰知之高帝曰夫獵追殺獸兔者狗¶
也而發蹤指示獸處者人也今諸君徒能得走獸耳功¶
狗也至如蕭何發蹤指示功人也且諸君獨以身隨我¶
多者兩三人今蕭何舉宗數十人皆隨我功不可忘也¶
羣臣皆莫敢言列侯畢已受封及奏位次皆曰平陽侯¶
曹參身被七十創攻城略地功最多宜第一上已撓功¶