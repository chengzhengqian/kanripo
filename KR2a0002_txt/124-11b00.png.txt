為二千石佩青緺(徐廣曰音𤓰/一音螺青綬)出宫門行謝主人故所¶
以同官待詔者等比祖道於都門外榮華道路立名當¶
世(徐廣曰東/郭先生也)此所謂衣褐懷寶者也當其貧困時人莫¶
省視至其貴也乃爭附之諺曰相馬失之痩相士失之¶
貧其此之謂邪王夫人病甚人主至自往問之曰子當¶
為王欲安所置之對曰願居洛陽人主曰不可洛陽有¶
武庫敖倉當闗口天下咽喉自先帝以來傳不為置王¶
然闗東國莫大於齊可以為齊王王夫人以手擊頭呼¶