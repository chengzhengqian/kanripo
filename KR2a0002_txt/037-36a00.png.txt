至射殺宦者公怒曰季子欺予(杜預曰公反以/為郤至奪豕也)將誅三¶
郤未發也郤錡欲攻公曰我雖死公亦病矣郤至曰信¶
不反君智不害民勇不作亂失此三者誰與我我死耳¶
十二月壬午公令胥童以兵八百人襲攻殺三郤胥童¶
因以劫欒書中行偃于朝曰不殺二子患必及公公曰¶
一旦殺三卿寡人不忍益也對曰人將忍君(杜預曰人/謂書偃)¶
公弗聽謝欒書等以誅郤氏罪大夫復位二子頓首曰¶
幸甚幸甚公使胥童為卿閏月乙卯厲公游匠驪氏(賈/逵)¶