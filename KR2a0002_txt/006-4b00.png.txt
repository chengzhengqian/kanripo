亡也願大王毋愛財物賂其豪臣以亂其謀不過亡三¶
十萬金則諸侯可盡秦王從其計見尉繚亢禮衣服食¶
飲與繚同繚曰秦王為人蜂準(徐廣曰蜂/一作隆)長目摯鳥膺¶
豺聲少恩而虎狼心居約易出人下得志亦輕食人我¶
布衣然見我常身自下我誠使秦王得志於天下天下¶
皆為虜矣不可與乆游乃亡去秦王覺固止以為秦國¶
尉卒用其計策而李斯用事十一年王翦桓齮楊端和¶
攻鄴取九城王翦攻閼與橑楊(徐廣曰橑音/老在并州)皆并為一¶