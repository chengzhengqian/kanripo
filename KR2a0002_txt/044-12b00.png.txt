賜列第為上大夫不治而議論是以齊稷下學士復盛¶
且數百千人(劉向别録曰齊有稷門城門/也談説之士期㑹於稷下也)十九年宣王¶
卒子湣王地立湣王元年秦使張儀與諸侯執政會於¶
齧桑三年封田嬰於薛四年迎婦於秦七年與宋攻魏¶
敗之觀澤十二年攻魏楚圍雍氏(徐廣曰在/陽翟屬韓)秦敗屈丐¶
蘇代謂田軫曰臣願有謁於公其為事甚完使楚利公¶
成為福不成亦為福今者臣立於門客有言曰魏王謂¶
韓馮張儀曰(徐廣曰韓之/公仲侈也)煑棗將拔(徐廣曰在/濟陰寃胊)齊兵又¶