以湯為無害言太府調為茂陵尉治方中(漢書音義曰/方中陵上土)¶
(作方也湯主治之蘇林曰天子即位豫作陵諱之故言/方中如淳曰太府幕府也茂陵尉主作陵之尉也韋昭)¶
(曰太府/公府)武安侯為丞相徵湯為史時薦言之天子補御¶
史使按事治陳皇后蠱獄深竟黨與於是上以為能稍¶
遷至大中大夫與趙禹共定諸律令務在深文拘守職¶
之吏(蘇林曰拘刻/於守職之吏)已而趙禹遷為中尉徙為少府而張¶
湯為廷尉兩人交驩而兄事禹禹為人廉倨為吏以來¶
舍毋食客公卿相造請禹禹終不報謝務在絶知友賓¶