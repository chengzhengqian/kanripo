間為將以距諸侯田榮之走東阿章邯追圍之項梁聞¶
田榮之急迺引兵擊破章邯軍東阿下章邯走而西項¶
梁因追之而田榮怒齊之立假迺引兵歸擊逐齊王假¶
假亡走楚齊相角亡走趙角弟田間前求救趙因留不¶
敢歸田榮迺立田儋子市為齊王(徐廣曰二/年八月)榮相之田¶
横為將平齊地項梁旣追章邯章邯兵益盛項梁使使¶
告趙齊發兵共擊章邯田榮曰使楚殺田假趙殺田角¶
田間迺肯出兵楚懷王曰田假與國之王窮而歸我殺¶