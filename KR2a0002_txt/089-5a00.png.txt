之取天下可以萬全臣請與大王提劒而歸漢漢王必¶
裂地而封大王又況淮南淮南必大王有也故漢王敬¶
使使臣進愚計願大王之留意也淮南王曰請奉命隂¶
許畔楚與漢未敢泄也楚使者在(文頴曰在/淮南王所)方急責英¶
布發兵舍傳舍隨何直入坐楚使者上坐曰九江王已¶
歸漢楚何以得發兵布愕然楚使者起何因説布曰事¶
以搆可遂殺楚使者無使歸而疾走漢并力布曰如使¶
者教因起兵而擊之耳於是殺使者因起兵而攻楚楚¶