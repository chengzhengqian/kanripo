魏其大望曰老僕雖棄將軍雖貴寧可以勢奪乎不許¶
灌夫聞怒罵籍福籍福惡兩人有郄乃謾自好謝丞相¶
曰魏其老且死易忍且待之已而武安聞魏其灌夫實¶
怒不與田亦怒曰魏其子嘗殺人蚡活之蚡事魏其無¶
所不可何愛數頃田且灌夫何與也吾不敢復求田武¶
安由此大怨灌夫魏其元光四年春(徐廣曰疑此當是/三年也其説在後)¶
丞相言灌夫家在潁川横甚民苦之請案上曰此丞相¶
事何請灌夫亦持丞相陰事為姦利受淮南王金與語¶