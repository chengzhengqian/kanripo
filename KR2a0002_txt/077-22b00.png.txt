分功之時也如是而不退則商君白公(徐廣曰/白起)呉起大¶
夫種是也吾聞之鑒於水者見靣之容鑒於人者知吉¶
與凶書曰成功之下不可久處四子之禍君何居焉君¶
何不以此時歸相印讓賢者而授之退而巖居川觀必¶
有伯夷之㢘長為應侯世世稱孤而有許由延陵季子¶
之讓喬松之夀孰與以禍終哉即君何居焉忍不能自¶
離疑不能自決必有四子之禍矣易曰亢龍有悔此言¶
上而不能下信而不能詘往而不能自返者也願君孰¶