攻上使黯往視之不至至吳而還報曰越人相攻固其¶
俗然不足以辱天子之使河内失火延燒千餘家上遣¶
黯往視之還報曰家人失火屋比延燒不足憂也臣過¶
河南河南貧人傷水旱萬餘家或父子相食臣謹以便¶
宜持節發河南倉粟以振貧民臣請歸節伏矯制之罪¶
上賢而釋之遷為滎陽令黯耻為令病歸田里上聞乃¶
召拜為中大夫以數切諌不得久留内遷為東海太守¶
黯學黃老之言治官理民好清静擇丞史而任之(如淳/曰律)¶