(反/事)辟倪兩宫間(徐廣曰辟音芳細反倪音詣張/晏曰占太后與帝吉凶之期)幸天下¶
有變而欲有大功(張晏曰幸為反者當得為大將立功/也瓉曰天下有變謂天子崩因變難)¶
(之際得/立大功)臣乃不如魏其等所為於是上問朝臣兩人孰¶
是御史大夫韓安國曰魏其言灌夫父死事身荷㦸馳¶
入不測之呉軍身被數十創名冠三軍此天下壯士非¶
有大惡爭杯酒不足引他過以誅也魏其言是也丞相¶
亦言灌夫通姦猾侵細民家累巨萬橫恣潁川凌轢宗¶
室侵犯骨肉此所謂枝大於本脛大於股不折必披丞¶