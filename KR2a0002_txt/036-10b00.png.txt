公立戴公二十九年周幽王為犬戎所殺秦始列為諸¶
矦三十四年戴公卒子武公司空立武公生女為魯惠¶
公夫人生魯桓公十八年武公卒子宣公力立宣公有¶
太子與夷十九年宣公病讓其弟和曰父死子繼兄死¶
弟及天下通義也我其立和和亦三讓而受之宣公卒¶
弟和立是為穆公穆公九年病召大司馬孔父謂曰先¶
君宣公舍太子與夷而立我我不敢忘我死必立與夷¶
也孔父曰羣臣皆願立公子馮穆公曰毋立馮吾不可¶