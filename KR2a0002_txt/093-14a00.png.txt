卒五人共斬項籍皆賜爵列侯降左右司馬各一人卒¶
萬二千人盡得其軍将吏下東城歴陽渡江破吳郡長¶
吳下(如淳曰雄/長之長也)得吳守遂定吳豫章會稽郡還定淮北¶
凡五十二縣漢王立為皇帝賜益嬰邑三千戶其秋以¶
車騎将軍從擊破燕王臧荼明年從至陳取楚王信還¶
剖符世世勿絶食潁陰二千五百戶號曰潁陰侯以車¶
騎将軍從擊反韓王信於代至馬邑受詔别降樓煩以¶
北六縣斬代左相破胡騎於武泉北復從擊韓信胡騎¶