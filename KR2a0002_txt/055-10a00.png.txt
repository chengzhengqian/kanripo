十九年卒諡為共侯子建德代侯十三年為太子太傅¶
坐酎金不善元鼎五年有罪國除(徐廣曰諸列侯坐酎/金失侯者皆在元鼎)¶
(五年但此辭/句如有顛倒)條侯果餓死死後景帝乃封王信為葢侯¶
太史公曰絳侯周勃始為布衣時鄙樸人也才能不過¶
凡庸及從高祖定天下在將相位諸吕欲作亂勃匡國¶
家難復之乎正雖伊尹周公何以加哉亞夫之用兵持¶
威重執堅刃穰苴曷有加焉足已而不學守節不遜終¶
以窮困悲夫¶