(舞/位)所以教諸侯之悌也若此則周道四達禮樂交通則¶
夫武之遲久不亦宜乎(鄭𤣥曰言武遲/久為重禮樂也)子貢見師乙而¶
問焉(鄭𤣥曰師樂/官也乙名也)曰賜聞聲歌各有宜也(鄭𤣥曰/氣順性)如賜¶
者宜何歌也師乙曰乙賤工也(鄭𤣥曰樂/人稱工也)何足以問所¶
宜請誦其所聞而吾子自執焉(鄭𤣥曰執/猶處也)寛而靜柔而¶
正者宜歌頌廣大而靜疏達而信者宜歌大雅恭儉而¶
好禮者宜歌小雅正直清亷而謙者宜歌風肆直而慈¶
愛者(鄭𤣥曰/肆正也)宜歌商温良而能斷者宜歌齊夫歌者直¶