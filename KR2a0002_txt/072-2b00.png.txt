之及海外人之所不能睹稱引天地剖判以來五徳轉¶
移治各有宜而符應若兹以為儒者所謂中國者于天¶
下乃八十一分居其一分耳中國名曰赤縣神州赤縣¶
神州内自有九州禹之序九州是也不得為州數中國¶
外如赤縣神州者九乃所謂九州也于是有裨海環之¶
人民禽獸莫能相通者如一區中者乃謂一州如此者¶
九乃有大瀛海環其外天地之際焉其術皆此類也然¶
要其歸必止乎仁義節儉君臣上下六親之施始也濫¶