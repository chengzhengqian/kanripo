天崩地拆天子下席東藩之臣因齊後至則斮(公羊傳/曰欺三)¶
(軍者其法斮何/休曰斮斬也)齊威王勃然怒曰叱嗟而母婢也卒為¶
天下笑故生則朝周死則叱之誠不忍其求也彼天子¶
固然其無足怪新垣衍曰先生獨不見夫僕乎十人而¶
從一人者寧力不勝而智不若邪畏之也魯仲連曰嗚¶
呼梁之比於秦若僕邪新垣衍曰然魯仲連曰吾將使¶
秦王烹醢梁王新垣衍怏然不悦曰噫嘻亦太甚矣先¶
生之言也先生又惡能使秦王烹醢梁王魯仲連曰固¶