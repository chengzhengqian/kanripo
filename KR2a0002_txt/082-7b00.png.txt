邑而常學事焉乃徵為廷尉廷尉乃言賈生年少頗通¶
諸子百家之書文帝召以為博士是時賈生年二十餘¶
最為少每詔令議下諸老先生不能言賈生盡為之對¶
人人各如其意所欲出諸生於是乃以為能不及也孝¶
文帝說之超遷一歲中至太中大夫賈生以為漢興至¶
孝文二十餘年天下和洽而固當改正朔易服色法制¶
度定官名興禮樂乃悉草具其事儀法色尚黃數用五¶
為官名悉更秦之法孝文帝初即位謙讓未遑也諸律¶