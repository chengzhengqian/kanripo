龍怪之髙祖每酤留飲酒讎數倍(如淳曰/讎亦售)及見怪歲竟¶
此兩家常折劵棄責髙祖常繇咸陽(應劭曰/縣役也)縱觀觀秦¶
皇帝喟然太息曰嗟乎大丈夫當如此也單父人吕公¶
(漢書音義曰單/音善父音斧)善沛令避仇從之客因家沛焉沛中豪¶
桀吏聞令有重客皆徃賀蕭何為主吏(孟康曰主/吏功曹也)主進¶
(文穎曰主賦斂/禮進為之帥)令諸大夫曰進不滿千錢坐之堂下髙¶
祖為亭長素易諸吏乃紿為謁曰(應劭曰紿/欺也音殆)賀錢萬實¶
不持一錢謁入吕公大驚起迎之門吕公者好相人見¶