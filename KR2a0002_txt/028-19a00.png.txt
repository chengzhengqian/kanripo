太史公曰農工商交易之路通而龜貝金錢刀布之幣¶
興焉所從來乆遠自高辛氏之前尚矣靡得而記云故¶
書道唐虞之際詩述殷周之世安寧則長庠序先本絀¶
末以禮義防于利事變多故而亦反是是以物盛則衰¶
時極而轉(徐廣曰時/一作衰)一質一文終始之變也禹貢九州¶
各因其土地所宜人民所多少而納職焉湯武承弊易¶
變使民不倦各兢兢所以為治而稍陵遲衰微齊桓公¶
用管仲之謀通輕重之權(管子有輕/重之法)徼山海之業以朝¶