歛(漢書音義曰家家人/頭數出穀以箕歛之)以供軍費財匱力盡民不聊生¶
重之以苛法峻刑使天下父子不相安陳王奮臂為天¶
下倡始王楚之地方二千里莫不響應家自為怒人自¶
為鬭各報其怨而攻其讐縣殺其令丞郡殺其守尉今¶
已張大楚王陳使呉廣周文將卒百萬西擊秦於此時¶
而不成封侯之業者非人豪也諸君試相與計之夫天¶
下同心而苦秦久矣因天下之力而攻無道之君報父¶
兄之怨而成割地有土之業此士之一時也豪桀皆然¶