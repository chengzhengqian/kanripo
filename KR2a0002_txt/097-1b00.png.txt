曰臣衣帛衣帛見衣褐衣褐見終不敢易衣於是虞将¶
軍入言上上召入見賜食已而問婁敬婁敬説曰陛下¶
都洛陽豈欲與周室比隆哉上曰然婁敬曰陛下取天¶
下與周室異周之先自后稷堯封之邰積徳累善十有¶
餘世公劉避桀居豳大王以狄伐故去豳杖馬箠居歧¶
(張晏曰言/馬箠示約)國人爭隨之及文王為西伯斷虞芮之訟始¶
受命吕望伯夷自海濵來歸之武王伐紂不期而㑹孟¶
津之上八百諸侯皆曰紂可伐矣遂滅殷成王即位周¶