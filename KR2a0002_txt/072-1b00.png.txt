好利之弊何以異哉¶
孟軻騶人也受業子思之門人道既通游事齊宣王宣¶
王不能用適梁梁恵王不果所言則見以為迂逺而濶¶
于事情當是之時秦用商君富國彊兵楚魏用呉起戰¶
勝弱敵齊威王宣王用孫子田忌之徒而諸侯東面朝¶
齊天下方務于合從連衡以攻伐為賢而孟軻乃述唐¶
虞三代之徳是以所如者不合退而與萬章之徒序詩¶
書述仲尼之意作孟子七篇其後有騶子之屬齊有三¶