獨喜面質呂嬃於陳平曰鄙語曰兒婦人口不可用顧¶
君與我何如耳無畏呂嬃之䜛也呂太后立諸吕為王¶
陳平偽聴之及吕太后崩平與太尉勃合謀卒誅諸吕¶
立孝文皇帝陳平本謀也審食其免相(徐廣曰審食其/初以舍人起侍)¶
(吕后孝恵帝於沛又從在楚封二十五年文帝三年死/子平代代二十二年景帝三年坐謀反國除一本云食)¶
(其免後二歲為淮南王兩殺文帝令其子平/嗣侯菑川王反辟陽近菑川平降之國除)孝文帝立¶
以為太尉勃親以兵誅吕氏功多陳平欲讓勃尊位乃¶
謝病孝文帝初立怪平病問之平曰髙祖時勃功不如¶