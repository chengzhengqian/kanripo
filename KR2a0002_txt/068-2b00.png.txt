張儀曰賴子得顯方且報徳何故去也舍人曰臣非知¶
君知君乃蘇君蘇君憂秦代趙敗從約以為非君莫能¶
得秦柄故感怒君使臣隂奉給君資盡蘇君之計謀今¶
君已用請歸報張儀曰嗟乎此在吾術中而不悟吾不¶
及蘇君明矣吾又新用安能謀趙乎為吾謝蘇君蘇¶
君之時儀何敢言且蘇君在儀寜渠能乎張儀既相秦¶
為文檄告楚相曰始吾從若飲我不盜而璧若笞我若¶
善守汝國我顧且盜而城苴蜀相攻擊各來告急于秦秦¶