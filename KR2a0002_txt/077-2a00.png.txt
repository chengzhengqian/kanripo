王稽問魏有賢人可與俱西遊者乎鄭安平曰臣里中¶
有張禄先生欲見君言天下事其人有仇不敢晝見王¶
稽曰夜與俱來鄭安平夜與張禄見王稽語未究王稽¶
知范雎賢謂曰先生待我於三亭之南與私約而去王¶
稽辭魏去過載范雎入秦至湖關望見車騎從西來范¶
雎曰彼來者為誰王稽曰秦相穰侯東行縣邑范雎曰¶
吾聞穰侯專秦權惡内諸侯客此恐辱我我寧且匿車¶
中有頃穰侯果至勞王稽因立車而語曰關東有何變¶