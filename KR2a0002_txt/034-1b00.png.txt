乃復求舜後得媯滿封之於陳以奉帝舜祀是為胡公胡¶
公卒子申公犀侯立申公卒弟相公舉羊立相公卒立申¶
公子突是為孝公孝公卒子慎公圉戎立慎公立當周厲¶
王時慎公卒子幽公寜立幽公十二年周厲王奔于彘二¶
十三年幽公卒子釐公孝立釐公六年周宣王即位三十¶
六年釐公卒子武公靈立武公十五年卒子夷公説立是¶
嵗周幽王即位夷公三年卒弟平公燮立平公七年周幽¶
王為犬戎所殺周東徙秦始列為諸侯二十三年平公卒¶