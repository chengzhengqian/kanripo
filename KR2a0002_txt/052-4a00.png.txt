戚將軍於鄔城中戚將軍出走追斬之乃引兵詣敖倉¶
漢王之所韓信已破趙為相國東擊齊參以右丞相屬¶
韓信攻破齊歴下軍遂取臨菑還定濟北郡攻著漯隂平¶
原鬲盧已而從韓信撃龍且軍於上假密(文潁曰或/以為高密)大¶
破之斬龍且虜其將軍周蘭定齊凡得七十餘縣得故¶
齊王田廣相田光其守相許章及故齊膠東將軍田既¶
韓信為齊王引兵詣陳與漢王共破項羽而參留平齊¶
未服者項籍已死天下定漢王為皇帝韓信徙為楚王¶