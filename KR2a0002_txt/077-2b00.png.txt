曰無有又謂王稽曰謁君得無與諸侯客子俱來乎無¶
益徒亂人國耳王稽曰不敢即别去范雎曰吾聞穰侯¶
智士也其見事遲鄉者疑車中有人忘索之於是范雎¶
下車走曰此必悔之行十餘里果使騎還索車中無客¶
乃已王稽遂與范雎入咸陽已報使因言曰魏有張禄¶
先生天下辯士也曰秦王之國危於累卵得臣則安然¶
不可以書傳也臣故載來秦王弗信使舍食草具待命¶
嵗餘當是時昭王已立三十六年南拔楚之鄢郢楚懷¶