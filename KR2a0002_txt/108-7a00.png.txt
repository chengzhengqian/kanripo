可於是冒頓大怒曰地者國之本也奈何子之諸言予¶
之者皆斬之冒頓上馬令國中有後者斬遂東襲擊東¶
胡東胡初輕冒頓不為備及冒頓以兵至擊大破滅東¶
胡王而虜其民人及畜産既歸西撃走月氏南并樓煩¶
白羊河南王侵燕代悉復収秦所使䝉恬所奪匈奴地¶
者與漢闗故河南塞至朝那膚施(徐廣曰/在上郡)遂侵燕代是¶
時漢兵與項羽相距中國罷於兵革以故冒頓得自彊¶
控弦之士三十餘萬自淳維以至頭曼千有餘嵗時大¶