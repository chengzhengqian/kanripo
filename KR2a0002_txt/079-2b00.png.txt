奉璧西入秦秦王坐章臺見相如相如奉璧奏秦王秦¶
王大喜傳以示羙人及左右左右皆呼萬歲相如視秦¶
王無意償趙城乃前曰璧有瑕請指示王王授璧相如¶
因持璧却立倚柱怒髪上衝冠謂秦王曰大王欲得璧¶
使人發書至趙王趙王悉召羣臣議皆曰秦貪負其疆¶
以空言求璧償城恐不可得議不欲予秦璧臣以為布¶
衣之交尚不相欺况大國乎且以一璧之故逆彊秦之¶
驩不可於是趙王乃齋戒五日使臣奉璧拜送書於庭¶