人賜盎金五十斤然袁盎亦以數直諫不得乆居中調¶
為隴西都尉(如淳曰/調選)仁愛士卒士卒皆爭為死遷為齊¶
相徙為呉相辭行種謂盎曰呉王驕日乆國多姦今茍¶
欲劾治彼不上書告君即利劒刺君矣南方卑溼君能¶
日飲母苛時説王曰母反而已如此幸得脱盎用種之¶
計呉王厚遇盎盎告歸道逢丞相申屠嘉下車拜謁丞¶
相從車上謝袁盎袁盎還愧其吏乃之丞相舍上謁求¶
見丞相丞相良乆而見之盎因跪曰願請間丞相曰使¶