費為輔帝舜曰咨爾費贊禹功其賜爾皁游爾後嗣將¶
大出乃妻之姚姓之玉女(徐廣曰皇甫謐云賜之/𤣥玉妻以姚姓之女也)大費¶
拜受佐舜調馴鳥獸鳥獸多馴服是為柏翳舜賜姓嬴¶
氏大費生子二人一曰大亷實鳥俗氏二曰若木實費¶
氏其𤣥孫曰費昌子孫或在中國或在夷狄費昌當夏¶
桀之時去夏歸商為湯御以敗桀於鳴條大亷𤣥孫曰¶
孟戲中衍鳥身人言帝太戊聞而卜之使御吉遂致使¶
御而妻之自太戊以下中衍之後遂世有功以佐殷國¶