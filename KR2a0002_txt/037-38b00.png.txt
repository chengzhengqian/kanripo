役也十四年吳延陵季子來使與趙文子韓宣子魏獻¶
子語曰晉國之政卒歸此三家矣十九年齊使晏嬰如¶
晉與叔嚮語叔嚮曰晉季世也公厚賦為臺池而不恤¶
政政在私門其可久乎晏子然之二十二年伐燕二十¶
六年平公卒子昭公夷立昭公六年卒六卿强公室卑¶
子頃公去疾立頃公六年周景王崩王子争立晉六卿¶
平王室亂立敬王九年魯季氏逐其君昭公昭公居乾¶
侯十一年衛宋使使請晉納魯君季平子私賂范獻子¶