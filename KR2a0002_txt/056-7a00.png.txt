以孝景中六年為山陽王九年卒無子國除地入於漢¶
為山陽郡　濟隂哀王不識者梁孝王子以孝景中六¶
年為濟隂王一歲卒無子國除地入於漢為濟隂郡¶
太史公曰梁孝王雖以親愛之故王膏腴之地然㑹漢¶
家隆盛百姓殷富故能植其財貨廣宫室車服擬於天¶
子然亦僭矣　褚先王曰臣為郎時聞之於宫殿中老¶
郎吏好事者稱道之也竊以為令梁孝王怨望欲為不¶
善者事從中生今太后女主也以愛少子故欲令梁王¶