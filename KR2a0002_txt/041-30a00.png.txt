頗將攻齊昔陽取之(杜預曰樂平治/縣有昔陽城)十七年樂毅將趙¶
師攻魏伯陽而秦怨趙不與己擊齊伐趙拔我兩城十¶
八年秦拔我石城(地理志云右北/平有石城縣)王再之衛東陽決河¶
水伐魏氏大潦漳水出魏冉來相趙十九年秦敗我二¶
城趙與魏伯陽趙奢將攻齊麥丘取之二十年㢘頗將¶
攻齊王與秦昭王遇西河外(徐廣曰年表云/與秦會澠池)二十一年¶
趙徙漳水武平西二十二年大疫置公子丹為太子二¶
十三年樓昌將攻魏幾不能取十二月㢘頗將攻幾取¶