未來是時章邯已以軍降項羽於趙矣初項羽與宋義¶
北救趙及項羽殺宋義代為上將軍諸將黥布皆屬破¶
秦將王離軍降章邯諸侯皆附又趙髙已殺二世使人¶
來欲約分王關中沛公以為詐乃用張良計使酈生陸¶
賈徃説秦將啗以利因襲攻武闗破之又與秦軍戰於¶
藍田南益張疑兵旗幟諸所過毋得掠鹵(應劭曰鹵/與虜同)秦¶
人憙秦軍解因大破之又戰其北大破之乘勝遂破之¶
　漢元年十月(如淳曰張蒼傳云以髙祖十月/至霸上故因秦以十月為歳首)沛公兵¶