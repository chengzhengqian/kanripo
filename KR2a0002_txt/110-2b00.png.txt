謝曰夫知臣者以臣為忠不知臣者以臣為不忠上然¶
𢎞言左右幸臣每毁𢎞上益厚遇之元朔三年張歐免¶
以𢎞為御史大夫是時通西南夷東置滄海北築朔方¶
之郡𢎞數諌以為罷敝中國以奉無用之地願罷之於¶
是天子乃使朱買臣等難𢎞置朔方之便發十䇿𢎞不¶
得一(韋昭曰以𢎞之才非不能得/一也以為不可不敢逆上耳)𢎞迺謝曰山東鄙人¶
不知其便若是願罷西南夷滄海而専奉朔方上乃許¶
之汲黯曰𢎞位在三公奉禄甚多然為布被此詐也上¶