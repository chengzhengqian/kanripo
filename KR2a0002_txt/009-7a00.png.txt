事其上懽欣交通而天下治今皇帝病乆不已廼失惑¶
惽亂不能繼嗣奉宗廟祭祀不可屬天下其代之羣臣¶
皆頓首言皇太后為天下齊民計所以安宗廟社稷甚¶
深羣臣頓首奉詔帝廢位太后幽殺之五月丙辰立常¶
山王義為帝更名曰宏不稱元年者以太后制天下事也¶
以軹侯朝為常山王置太尉官絳侯勃為太尉五年八¶
月淮陽王薨以弟壺關侯武為淮陽王六年十月太后¶
曰吕王嘉居處驕恣廢之以肅王台弟吕産為吕王夏¶