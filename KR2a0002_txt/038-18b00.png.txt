取楚之六潛七年楚使子常伐吳吳大敗楚於豫章十¶
年冬吳王闔閭伍子胥伯嚭與唐蔡俱伐楚楚大敗吳¶
兵遂入郢辱平王之墓以伍子胥故也吳兵之來楚使¶
子常以兵迎之夾漢水陣吳伐敗子常子常亡奔鄭楚¶
兵走吳乗勝逐之五戰及郢己卯昭王出奔庚辰吳人¶
入郢(春秋云十/一月庚辰)昭王亡也至雲夢雲夢不知其王也射¶
傷王王走鄖鄖公之弟懷曰平王殺吾父(服䖍曰父/曼成然)今¶
我殺其子不亦可乎鄖公止之然恐其弑昭王乃與王¶