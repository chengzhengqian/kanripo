與之言(左傳曰不/釋皮冠)二子怒如宿(服䖍曰孫/文子邑也)孫文子子數¶
侍公飲(左傳曰文子/子即孫蒯也)使師曹歌巧言之卒章(杜預曰巧/言詩小雅)¶
(也其卒章曰彼何人斯居河之麋無拳無勇/職為亂階公欲以譬文子居河上而為亂)師曹又怒¶
公之嘗笞三百乃歌之欲以怒孫文子報衛獻公文子¶
語蘧伯玉伯玉曰臣不知也(賈逵曰伯/玉衛大夫)遂攻出獻公獻¶
公奔齊齊置衛獻公於聚邑孫文子寗惠子共立定公¶
弟秋為衛君是為殤公(徐廣曰班氏/云獻公弟焱)殤公秋立封孫文¶
子林父於宿十二年寗喜與孫林父争寵相惡殤公使¶