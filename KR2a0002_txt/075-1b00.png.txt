王及公子患之公子為人仁而下士士無賢不肖皆謙¶
而禮交之不敢以其富貴驕士士以此方數千里爭往¶
歸之致食客三千人當是時諸侯以公子賢多客不敢加¶
兵謀魏十餘年公子與魏王博而北境傳舉烽言趙冦¶
至且入界(文穎曰作高木櫓櫓上作桔橰桔橰頭兠零/以薪置其中謂之烽常眡之有冦即火燃舉)¶
(之以/相告)魏王釋博欲召大臣謀公子止王曰趙王田獵耳¶
非為冦也復博如故王恐心不在博居頃復從北方來¶
傳言曰趙王獵耳非為冦也魏王大驚曰公子何以知¶