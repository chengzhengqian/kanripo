誡籍持劍居外待梁復入與守坐曰請召籍使受命召¶
桓楚守曰諾梁召籍入須臾梁眴籍曰可行矣於是籍¶
遂拔劒斬守頭項梁持守頭佩其印綬門下大驚擾亂¶
籍所擊殺數十百人一府中皆慴伏莫敢起梁乃召故¶
所知豪吏諭以所為起大事遂舉吳中兵使人收下縣¶
得精兵八千人梁部署吳中豪傑為校尉候司馬有一¶
人不得用自言於梁梁曰前時某喪使公主某事不能¶
辦以此不任用公衆乃皆伏於是梁為會稽守籍為裨¶