卒(徐廣曰三/十六年)太子完立是為考烈王考烈王元年以黃¶
歇為相封為春申君賜淮北地十二縣後十五歲黃歇¶
言之楚王曰淮北地邊齊其事急請以為郡便因并獻¶
淮北十二縣請封於江東考烈王許之春申君因城故¶
呉墟以自為都邑春申君旣相楚是時齊有孟嘗君趙¶
有平原君魏有信陵君方爭下士招致賓客以相傾奪¶
輔國持權春申君為楚相四年秦破趙之長平軍四十¶
餘萬五年圍邯鄲邯鄲告急於楚楚使春申君將兵往¶