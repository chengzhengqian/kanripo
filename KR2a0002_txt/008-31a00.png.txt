(淮/間)皆大破之追得斬布鄱陽樊噲别將兵定代斬陳豨¶
當城十一月髙祖自布軍至長安十二月髙祖曰秦始¶
皇帝楚隱王陳涉魏安釐王齊湣王趙悼襄王皆絶無¶
後予守冢各十家秦皇帝二十家魏公子無忌五家赦¶
代地吏民為陳豨趙利所劫掠者皆赦之陳豨降將言¶
豨反時燕王盧綰使人之豨所與陰謀上使辟陽侯迎¶
綰綰稱病辟陽侯歸具言綰反有端矣二月使樊噲周¶
勃將兵擊燕王綰赦燕吏民與反者立皇子建為燕王¶