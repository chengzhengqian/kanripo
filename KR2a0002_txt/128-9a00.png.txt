子而不通於春秋之義者必陷簒弑之誅死罪之名其¶
實皆以為善為之不知其義被之空言而不敢辭(張晏/曰趙)¶
(盾不知討賊而/不敢辭其罪也)夫不通禮義之旨至於君不君臣不臣¶
父不父子不子夫君不君則犯臣不臣則誅父不父則¶
無道子不子則不孝此四行者天下之大過也以天下¶
之大過予之則受而弗敢辭故春秋者禮之大宗也夫¶
禮禁未然之前法施已然之後法之所為用者易見而¶
禮之所為禁者難知壺遂曰孔子之時上無明君下不¶