為司空可成美堯之功舜曰嗟然命禹女平水土維是¶
勉之禹拜稽首讓於契后稷皋陶舜曰女其徃視爾亊¶
矣禹為人敏給克勤其徳不違其仁可親其言可信聲¶
為律身為度(王肅曰以/身為法度)稱以出(徐廣曰/一作士)亹亹穆穆為綱¶
為紀禹乃遂與益后稷奉帝命命諸侯百姓興人徒以¶
傅土(尚書傅作敷馬/融曰敷分也)行山表木定髙山大川(馬融曰定/其差秩祀)¶
(禮所視也駰案尚書大傳曰/髙山大川五嶽四瀆之屬)禹傷先人父鯀功之不成¶
受誅乃勞身焦思居外十三年過家門不敢入薄衣食¶