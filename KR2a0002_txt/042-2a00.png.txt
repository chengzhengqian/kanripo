亡十九年反重耳立為晉文公而令魏武子襲魏氏之¶
後封列為大夫治於魏生悼子魏悼子徙治霍生魏絳¶
魏絳事晉悼公悼公三年會諸侯悼公弟楊干亂行魏¶
僇辱楊干悼公怒曰合諸侯以為榮今辱吾弟將誅魏¶
絳或説悼公悼公止卒任魏絳政使和戎翟戎翟親附¶
悼公之十一年曰自吾用魏絳八年之中九合諸侯戎¶
翟和子之力也賜之樂三讓然後受之徙治安邑魏絳¶
卒諡為昭子(徐廣曰世/本曰莊子)生魏嬴嬴生魏獻子獻子事晉¶