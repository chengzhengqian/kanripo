(皆内向故/曰題湊)發甲卒為穿壙老弱負土齊趙陪位於前韓¶
魏翼衛其後(楚莊王時未有/韓趙魏三國)廟食太牢奉以萬户之邑¶
諸侯聞之皆知大王賤人而貴馬也王曰寡人之過一¶
至此乎為之奈何優孟曰請為大王六畜葬之以壠竈¶
為槨銅歴為棺齎以薑棗薦以木蘭祭以粳稻衣以火¶
光葬之於人腹賜於是王乃使以馬屬太官無令天下¶
久聞也楚相孫叔敖知其賢人也善待之病且死屬其¶
子曰我死汝必貧困若往見優孟言我孫叔敖之子也¶