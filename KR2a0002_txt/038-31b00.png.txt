鸗也外其餘則不足射者見鳥六雙以王何取王何不¶
以聖人為弓以勇士為繳時張而射之此六雙者可得¶
而囊載也其樂非特朝夕之樂也其獲非特鳬鴈之實¶
也王朝張弓而射魏之大梁之南加其右臂而徑屬之¶
於韓則中國之路絶而上蔡之郡壊矣還射圉之東解¶
魏左肘而外擊定陶則魏之東外棄而大宋方與二郡¶
者舉矣且魏斷二臂顛越矣膺擊郯國大梁可得而有¶
也王綪繳蘭臺(徐廣曰綪縈也/音争蘭一作簡)飲馬西河定魏大梁此¶