(故/)以文學禮義為官遷留滯請選擇其秩比二百石以¶
上及吏百石通一蓺以上補左右内史大行卒史比百¶
石已下補郡太守卒史皆各二人邊郡一人先用誦多¶
者若不足乃擇掌故補中二千石屬文學掌故補郡屬¶
備員請著功令他如律令制曰可自此以來則公卿大¶
夫士吏斌斌多文學之士矣¶
申公者魯人也髙祖過魯申公以弟子從師入見髙祖¶
于魯南宫吕太后時申公游學長安與劉郢同師已而¶