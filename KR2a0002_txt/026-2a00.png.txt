衡山也八月巡狩至西岳西岳華山也十一月巡狩至¶
北岳北岳恒山也皆如岱宗之禮中岳嵩高也五載一¶
巡狩禹遵之後十四世至帝孔甲淫德好神神瀆二龍¶
去之其後二世湯伐桀欲遷夏社不可作夏社後八世¶
至帝大戊有桑穀生於廷一暮大拱懼伊陟(徐廣曰陟/古作敇)¶
曰妖不勝德大戊修德桑榖死伊陟賛巫咸巫咸之興¶
自此始後十四世帝武丁得傅說為相殷復興焉稱高¶
宗有雉(徐廣曰一/作鷮音嬌)登鼎耳雊武丁懼祖巳曰修徳武丁從¶