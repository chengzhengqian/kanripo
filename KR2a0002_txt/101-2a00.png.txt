皆二千石人臣尊寵乃集其門號奮為萬石君孝景帝¶
季年萬石君以上大夫禄歸老于家以嵗時為朝臣過¶
宫門闕萬石君必下車趨見路馬必式焉子孫為小吏¶
來歸謁萬石君必朝服見之不名子孫有過失不譙讓¶
為便坐對案不食然后諸子相責因長老肉袒固謝罪¶
改之乃許子孫勝冠者在側雖燕居必冠申申如也僮¶
僕訢訢如也(晉灼曰訢許慎曰古/欣字韋昭曰聲和貌)唯謹上時賜食於家¶
必稽首俯伏而食之如在上前其執䘮哀戚甚悼子孫¶