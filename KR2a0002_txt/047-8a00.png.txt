為周陽侯景帝十三男一男為帝十二男皆為王而兒¶
姁早卒其四子皆為王王太后長女號曰平陽公主次¶
為南宫公主次為林慮公主蓋侯信好酒田蚡勝貪巧¶
於文辭王仲早死葬槐里追尊為共侯置園邑二百家¶
及平原君卒從田氏葬長陵置園比共侯園而王太后¶
後孝景帝十六歳以元朔四年崩合葬陽陵王太后家¶
凡三人為侯　衛皇后字子夫生微矣蓋共家號曰衛¶
氏出平陽侯邑(徐廣曰平陽侯曹/夀尚平陽公主)子夫為平陽主謳者¶