(也/)是故大人舉禮樂則天地將為昭焉天地欣合隂陽¶
相得煦嫗覆育萬物(鄭𤣥曰氣曰/煦體曰嫗)然後草木茂區萌達¶
(鄭𤣥曰屈/生曰區)羽翮奮角觡生(鄭𤣥曰無/䚡曰觡)蟄蟲昭蘇(鄭𤣥曰/昭曉也)¶
(凡蟄蟲以發出/為曉更息曰蘇)羽者嫗伏毛者孕鬻(鄭𤣥曰孕任/也鬻生也)胎生¶
者不殰而卵生者不殈(鄭𤣥曰肉敗曰/殰殈猶裂也)則樂之道歸焉¶
耳(鄭𤣥曰樂和隂/陽故歸此也)樂者非謂黃鐘大吕弦歌干揚也(鄭/𤣥)¶
(曰揚/越也)樂之末節也故童者舞之布筵席陳樽俎列籩豆¶
以升降為禮者禮之末節也故有司掌之(鄭𤣥曰言禮/樂之本由人)¶