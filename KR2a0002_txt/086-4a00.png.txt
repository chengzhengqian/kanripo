子而卿難之今丞相以卿為不忠罪及其宗朕不忍乃¶
賜卿死亦甚幸矣卿其圖之毅對曰以臣不能得先主¶
之意則臣少宦順幸没世可謂知意矣以臣不知太子¶
之能則太子獨從周旋天下去諸公子絶逺臣無所疑¶
矣夫先主之舉用太子數年之積也臣乃何言之敢諫¶
何慮之敢謀非敢飾辭以避死也為羞累先主之名願¶
大夫為慮焉使臣得死情實且夫順成全者道之所貴也¶
刑殺者道之所卒也昔者秦穆公殺三良而死罪百里¶