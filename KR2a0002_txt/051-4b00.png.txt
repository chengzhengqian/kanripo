誅淮隂侯語在淮隂事中上已聞淮隂侯誅使使拜丞¶
相何為相國益封五千戸令卒五百人一都尉為相國¶
衛諸君皆賀召平獨弔召平者故秦東陵侯秦破為布¶
衣貧種瓜於長安城東瓜美故世俗謂之東陵瓜從召¶
平以為名也召平謂相國曰禍自此始矣上㬥露於外¶
而君守於中非被矢石之事而益君封置衞者以今者¶
淮隂侯新反於中疑君心矣夫置衞衞君非以寵君也¶
願君讓封勿受悉以家私財佐軍則上心説相國從其¶