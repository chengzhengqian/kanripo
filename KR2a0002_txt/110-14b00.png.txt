自殺上欲勿誅是時公孫𢎞為御史大夫乃言曰齊王¶
自殺無後國除為郡入漢主父偃本首惡陛下不誅主¶
父偃無以謝天下乃遂族主父偃主父方貴幸時賔客¶
以千數及其族死無一人收者唯獨洨孔車(徐廣曰孔/車洨人也)¶
(沛有/洨縣)收𦵏之天子後聞之以為孔車長者也¶
太史公曰公孫𢎞行義雖修然亦遇時漢興八十餘年¶
矣(徐廣曰漢初至元/朔二年八十年也)上方鄉文學招俊乂以廣儒墨𢎞¶
為舉首主父偃當路諸公皆譽之及名敗身誅士爭言¶