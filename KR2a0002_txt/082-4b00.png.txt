卒使上官大夫短屈原於頃襄王頃襄王怒而遷之(離/騷)¶
(序曰遷/於江南)屈原至於江濱被髮行吟澤畔顔色憔悴形容¶
枯槁漁父見而問之曰子非三閭大夫歟(離騷序曰三/閭之職掌王)¶
(族三姓曰昭屈景序其譜/屬率其賢良以厲國士也)何故而至此屈原曰舉世混¶
濁而我獨清衆人皆醉而我獨醒是以見放漁父曰夫¶
聖人者不凝滯於物而能與世推移舉世混濁何不隨¶
其流而揚其波衆人皆醉何不餔其糟而啜其醨何故¶
懷瑾握瑜而自令見放為屈原曰吾聞之新沐者必彈¶