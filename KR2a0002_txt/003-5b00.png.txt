百姓以寧伊尹嘉之廼作太甲訓三篇褒帝太甲稱太¶
宗太宗崩子沃丁立　帝沃丁之時伊尹卒既葬伊尹¶
於亳(皇覽曰伊尹冢在濟陰/己氏平利鄉亳近己氏)咎單遂訓伊尹事作沃丁¶
沃丁崩弟太庚立是為帝太庚　帝太庚崩子帝小甲¶
立(徐廣曰世表云帝/小甲太庚弟也)帝小甲崩弟雍已立是為帝雍已¶
殷道衰諸侯或不至帝雍已崩弟太戊立是為帝太戊¶
帝太戊立伊陟為相(孔安國曰伊/陟伊尹之子)亳有祥桑穀共生于¶
朝一暮大拱(孔安國曰祥妖怪也二木合生不/恭之罰鄭𤣥曰兩手搤之曰拱)帝太戊¶