無尺寸地封則仁孝之道不宣願陛下令諸侯得推恩¶
分子弟以地侯之彼人人喜得所願上以徳施實分其¶
國不削而稍弱矣於是上從其計(徐廣曰元朔二年始/令諸侯王分封子弟)¶
(也/)又説上曰茂陵初立天下豪桀并兼之家亂衆之民¶
皆可徙茂陵内實京師外銷姦猾此所謂不誅而害除¶
上又從其計尊立衛皇后及發燕王定國隂事偃有功¶
焉大臣皆畏其口賂遺累千金人或説偃曰太横矣主¶
父曰臣結髪游學四十餘年身不得遂親不以為子昆¶