(璆玉名鄭𤣥曰黄金之美者/謂之鏐鏤剛鐵可以刻鏤也)熊羆狐狸織皮(孔安國曰/貢四獸之)¶
(皮也織皮/今罽也)西傾因桓是來(馬融曰治西傾山因桓水是/來言無餘道也鄭𤣥曰地理)¶
(志西傾山在/隴西臨洮)浮于潛踰于沔(孔安國曰漢上水為沔/鄭𤣥曰或謂漢為沔)入¶
于渭亂于河(孔安國曰正/絶流曰亂)黑水西河惟雍州(孔安國曰/西距黑水)¶
(東據河龍門之/河在冀州西)弱水既西(孔安國曰導之西流至于合/黎鄭𤣥曰衆水皆東此獨西)¶
(流/也)涇屬渭汭(孔安國曰屬逮也水北曰汭言治涇水入/於渭也鄭𤣥曰地理志涇水出安定涇陽)¶
漆沮既從灃(音/豐)水所同(孔安國曰漆沮之水已從/入渭灃水所同同于渭也)荆岐¶
已旅(孔安國曰荆在岐/東非荆州之荆也)終南敦物至于鳥䑕(孔安國曰/三山名言)¶