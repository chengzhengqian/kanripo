夏無且黃金二百溢曰無且愛我乃以藥囊提荆軻也¶
於是秦王大怒益發兵詣趙詔王翦軍以伐燕十月而¶
拔薊城燕王喜太子丹等盡率其精兵東保於遼東秦¶
將李信追擊燕王急代王嘉乃遺燕王喜書曰秦所以¶
尤追燕急者以太子丹故也今王誠殺丹獻之秦王秦¶
王必解而社稷幸得血食其後李信追丹丹匿衍水中¶
燕王乃使使斬太子丹欲獻之秦秦復進兵攻之後五¶
年秦卒滅燕虜燕王喜其明年秦并天下立號為皇帝¶