時用之有止故志不溢行不驕常與道俱而不失故天¶
下承而不絶昔者齊桓公九合諸侯一匡天下至於葵¶
丘之會有驕矜之志畔者九國呉王夫差兵無敵於天¶
下勇彊以輕諸侯陵齊晉故遂以殺身亡國夏育太史¶
噭叱(徐廣曰/一作喑)呼駭三軍然而身死於庸夫此皆乗至盛¶
而不返道理不居卑退處儉約之患也夫商君為秦孝¶
公明法令禁姦本尊爵必賞有罪必罰平權衡正度量¶
調輕重決裂阡陌以静生民之業而一其俗勸民耕農¶