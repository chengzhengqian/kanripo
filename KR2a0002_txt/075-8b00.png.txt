客令毁公子于魏王曰公子亡在外十年矣今為魏將¶
諸侯將皆屬諸侯徒聞魏公子不聞魏王公子亦欲因¶
此時定南面而王諸侯畏公子之威方欲共立之秦數¶
使反間偽賀公子得立為魏王未也魏王日聞其毁不¶
能不信後果使人代公子將公子自知再以毁廢乃謝¶
病不朝與賓客為長夜飲飲醇酒多近婦女日夜為樂¶
飲者四歲竟病酒而卒其歲魏安釐王亦薨秦聞公子¶
死使䝉驁攻魏拔二十城初置東郡其後秦稍蠶食魏¶