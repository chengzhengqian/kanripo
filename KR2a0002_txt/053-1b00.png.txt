家僮三百人弟死不葬悉以家財求客刺秦王為韓報¶
仇以大父父五世相韓故良嘗學禮淮陽東見倉海君¶
(如淳曰秦郡縣無倉/海或曰東夷君長)得力士為鐵椎重百二十斤秦皇¶
帝東游良與客狙(服䖍曰狙伺候也狙七預反伺/也徐廣曰伺候也音千恕反)擊秦¶
皇帝博浪沙中誤中副車秦皇帝大怒大索天下求賊¶
甚急為張良故也良乃更名姓亡匿下邳良嘗閒從容¶
歩游下邳圯上(徐廣曰圯橋也東/楚謂之圯音怡)有一老父衣褐至良¶
所直墮其履圯下顧謂良曰孺子下取履良鄂然欲毆¶