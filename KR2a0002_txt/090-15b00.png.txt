以交友言之則不如張耳之與成安君者也以忠信言¶
之則不過大夫種范蠡之於句踐也此二人者足以觀¶
矣願足下深慮之且臣聞勇略震主者身危而功葢天¶
下者不賞臣請言大王功略足下涉西河虜魏王禽憂¶
說引兵下井陘誅成安君徇趙脅燕定齊南摧楚人之¶
兵二十萬東殺龍且西鄉以報此所謂功無二於天下¶
而略不世出者也今足下戴震主之威挾不賞之功歸¶
楚楚人不信歸漢漢人震恐足下欲持是安歸乎夫勢¶