(如淳曰事未發之/時治之乃有所絶)今兵西鄉治之何益且袁盎不宜有¶
謀(如淳曰盎大臣/不宜有姦謀)鼂錯猶與未决人有告袁盎者袁盎¶
恐夜見竇嬰為言呉所以反者願至上前口對状竇嬰¶
入言上上乃召袁盎入見鼂錯在前及盎請辟人賜間¶
錯去固恨甚袁盎具言呉所以反状以錯故獨急斬錯¶
以謝呉呉兵乃可罷其語具在呉事中使袁盎為太常¶
竇嬰為大将軍兩人素相與善逮呉反諸陵長者長安¶
中賢大夫爭附兩人車隨者日數百乘及鼂錯已誅袁¶