孫叔敖者楚之處士也虞邱相進之於楚莊王以自代¶
也三月為楚相施教導民上下和合世俗盛美政緩禁¶
止吏無姦邪盜賊不起秋冬則勸民山採春夏以水(徐/廣)¶
(曰乘多水時/而出材竹)各得其所便民皆樂其生莊王以為幣輕¶
更小以為大百姓不便皆去其業市令言之相曰市亂¶
民莫安其處次行不定相曰如此幾何頃乎市令曰三¶
月頃相曰罷吾今令之復矣後五日朝相言之王曰前¶
日更幣以為輕今市令來言曰市亂民莫安其處次行¶