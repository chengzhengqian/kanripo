(不足以明五/帝之徳也)宰我為臨菑大夫與田常作亂以夷其族¶
孔子恥之　端木賜衛人字子貢少孔子三十一歲子¶
貢利口巧辭孔子常黜其辯問曰汝與回也孰愈(孔安/國曰)¶
(愈猶/勝也)對曰賜也何敢望回回也聞一以知十賜也聞一¶
以知二子貢既已受業問曰賜何人也孔子曰汝器也¶
(孔安國曰言/汝器用之人)曰何器也曰瑚璉也(包曰瑚璉黍稷器夏/曰瑚殷曰璉周曰簠)¶
(簋宗廟/之貴噐)陳子禽問子貢曰仲尼焉學子貢曰文武之道¶
未墜於地在人賢者識其大者不賢者識其小者莫不¶