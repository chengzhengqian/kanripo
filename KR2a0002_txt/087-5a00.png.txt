殺其令自以城距君君何不齎臣侯印拜范陽令范陽¶
令則以城下君少年亦不敢殺其令令范陽令乗朱輪¶
華轂使馳驅燕趙郊燕趙郊見之皆曰此范陽令先下¶
者也即喜矣燕趙城可毋戰而降也此臣之所謂傳檄¶
而千里定者也武信君從其計因使蒯通賜范陽令侯¶
印趙地聞之不戰以城下者三十餘城至邯鄲張耳陳¶
餘聞周章軍入關至戲却(蘇林曰戱地/名却兵退也)又聞諸將為陳¶
王徇地多以讒毁得罪誅怨陳王不用其筴不以為將¶