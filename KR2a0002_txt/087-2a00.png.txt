名姓俱之陳為里監門(張晏曰監門/里正衞也)以自食兩人相對¶
里吏嘗有過笞陳餘陳餘欲起張耳躡之(徐廣曰/一作攝)使受¶
笞吏去張耳乃引陳餘之桑下而數之曰始吾與公言¶
何如今見小辱而欲死一吏乎陳餘然之秦詔書購求¶
兩人兩人亦反用門者以令里中陳渉起蘄至入陳兵¶
數萬張耳陳餘上謁陳渉渉及左右生平數聞張耳陳¶
餘賢未嘗見見即大喜陳中豪傑父老乃說陳渉曰將¶
軍身被堅執鋭率士卒以誅暴秦復立楚社稷存亡繼¶