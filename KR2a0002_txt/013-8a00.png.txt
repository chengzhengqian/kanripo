堯知其賢才立以為大農姓之曰姬氏姬者本也詩人¶
美而頌之曰厥初生民深修益成而道后稷之始也孔¶
子曰昔者堯命契為子氏為有湯也命后稷為姬氏為¶
有文王也太王命季厯明天瑞也太伯之呉遂生源也¶
天命難言非聖人莫能見舜禹契后稷皆黃帝子孫也¶
黃帝䇿天命而治天下徳澤深後世故其子孫皆復立¶
為天子是天之報有徳也人不知以為汜從布衣匹夫¶
起耳夫布衣匹夫安能無故而起王天下乎其有天命¶