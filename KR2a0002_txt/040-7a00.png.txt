夢天與之蘭(賈逵曰/香草也)曰余為伯鯈余爾祖也(賈逵曰伯/鯈南燕祖)¶
以是為而子(賈逵曰以是蘭/也為汝子之名)蘭有國香以夢告文公文¶
公幸之而與之草蘭為符遂生子名曰蘭三十六年晉¶
公子重耳過文公弗禮文公弟叔詹曰重耳賢且又同¶
姓窮而過君不可無禮文公曰諸侯亡公子過者多矣¶
安能盡禮之叔詹曰君如弗禮遂殺之弗殺使即反國¶
為鄭憂矣文公弗聽三十七年春晉公子重耳反國立¶
是為文公秋鄭入滑滑聽命已而反與衛於是鄭伐滑¶