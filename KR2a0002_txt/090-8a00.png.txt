其勢非置之死地使人人自為戰今予之生地皆走寧¶
尚可得而用之乎諸將皆服曰善非臣所及也於是信¶
問廣武君曰僕欲北攻燕東伐齊何若而有功廣武君¶
辭謝曰臣聞敗軍之將不可以言勇亡國之大夫不可¶
以圖存今臣敗亡之虜何足以權大事乎信曰僕問之¶
百里奚居虞而虞亡在秦而秦霸非愚於虞而智於秦¶
也用與不用聽與不聽也誠令成安君聽足下計若信¶
者亦已為禽矣以不用足下故信得侍耳因固問曰僕¶