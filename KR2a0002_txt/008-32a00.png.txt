千騎居塞下候伺幸上病愈自入謝四月甲辰髙祖崩¶
長樂宫(皇甫謐曰髙祖以秦昭王五十/一年生至漢十二年年六十三)四日不發喪吕¶
后與審食其謀曰諸將與帝為編户民今北面為臣此¶
常怏怏今乃事少主非盡族是天下不安人或聞之語¶
酈將軍酈將軍(漢書曰/酈商)徃見審食其曰吾聞帝已崩四¶
日不發喪欲誅諸將誠如此天下危矣陳平灌嬰將十¶
萬守滎陽樊噲周勃將二十萬定燕代此聞帝崩諸將¶
皆誅必連兵還鄉以攻關中大臣内叛諸侯外反亡可¶