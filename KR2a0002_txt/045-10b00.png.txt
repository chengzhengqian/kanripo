也後死者不得與於斯文也(孔安國曰文王既没故孔/子自謂後死也言天將喪)¶
(此文者本不當使我知之/今使我知之未欲喪之也)天之未喪斯文也匡人其如¶
予何(馬融曰如予何猶言奈我何也天未喪此文則/我當傳之匡人欲奈我何言不能違天以害已)孔¶
子使從者為甯武子臣於衛然後得去去過蒲(徐廣曰/長垣縣)¶
(有匡城/蒲鄉)月餘反乎衛主蘧伯玉家靈公夫人有南子者¶
使人謂孔子曰四方之君子不辱欲與寡君為兄弟者¶
必見寡小君寡小君願見孔子辭謝不得已而見之夫¶
人在絺帷中孔子入門北面稽首夫人自帷中再拜環¶