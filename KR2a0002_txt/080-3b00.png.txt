為聲聲動天地燕軍大駭敗走齊人遂夷殺其將騎劫¶
燕軍擾亂奔走齊人追亡逐北所過城邑皆畔燕而歸¶
田單兵日益多乗勝燕日敗亡卒至河上而齊七十餘¶
城皆復為齊乃迎襄王於莒入臨菑而聽政襄王封田¶
單號曰安平君¶
太史公曰兵以正合以竒勝(魏武帝曰先出合戰為正/後出為竒也正者當敵竒)¶
(兵擊/不備)善之者出竒無窮竒正還相生如環之無端夫始¶
如處女適(徐廣曰/音敵)人開户後如脫兎適不及距(魏武帝/曰如女)¶