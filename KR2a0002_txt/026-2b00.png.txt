之位以永寧後五世帝武乙慢神而震死後三世帝紂¶
淫亂武王伐之由此觀之始未嘗不肅祗後稍怠慢也¶
周官曰冬日至祀天於南郊迎長日之至夏日至祭地¶
祗皆用樂舞而神乃可得而禮也天子祭天下名山大¶
川五岳視三公四瀆視諸侯諸侯祭其疆内名山大川¶
四瀆者江河淮濟也天子曰明堂辟雍(韋昭曰水外四周/員如辟雍以節觀)¶
諸侯曰泮宫(張晏曰制度半/於天子之辟雍)周公既相成王郊祀后稷¶
以配天(王肅曰配天/於南郊祀之)宗祀文王於明堂以配上帝(鄭𤣥/曰上)¶