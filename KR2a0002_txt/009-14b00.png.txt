王推本言之髙帝適長孫可立也大臣皆曰吕氏以外¶
家惡而幾危宗廟亂功臣今齊王母家駟鈞駟鈞惡人¶
也即立齊王則復為吕氏欲立淮南王以為少母家又¶
惡廼曰代王方今髙帝見子最長仁孝寛厚太后家薄¶
氏謹良且立長故順以仁孝聞於天下便廼相與共陰¶
使人召代王代王使人辭謝再反然後乘六乘傳(張晏/曰備)¶
(漢朝有變欲馳還/也或曰𫝊車六乘)後九月(文穎曰即閏九月也時律厯/廢不知閏謂之後九月也以)¶
(十月為歳首至九月則/歳終後九月則閏月)晦日己酉至長安舎代邸人臣¶