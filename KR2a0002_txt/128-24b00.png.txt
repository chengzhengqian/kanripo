二漢既通使大夏而西極逺蠻引領内鄉欲親中國作¶
大宛列傳第六十三救人於戹振人不膽仁者有乎不¶
既信(徐廣曰一/云不慨信)不倍言義者有取焉作游俠列傳第六¶
十四夫事人君能説主耳目和主顏色而獲親近非獨¶
色愛能亦各有所長作佞幸列傳第六十五不流世俗¶
不爭勢利上下無所凝滯人莫之害以道之用作滑稽¶
列傳第六十六齊楚秦趙為日者各有俗所用欲循(徐/廣)¶
(曰一/作總)觀其大㫖作日者列傳第六十七三王不同龜四¶