(通其父名廣駰案漢書曰呉/王弟子德侯廣為宗正也)盎裝治行後十餘日上使¶
中尉召錯紿載行東市錯衣朝衣斬東市則遣袁盎奉¶
宗廟宗正輔親戚使告呉如盎䇿至呉呉楚兵已攻梁¶
壁矣宗正以親故先入見諭呉王使拜受詔呉王聞袁¶
盎來亦知其欲説已笑而應曰我已為東帝尚何誰拜¶
不肯見盎而畱之軍中欲劫使將盎不肯使人圍守且¶
殺之盎得夜出步亡去走梁軍遂歸報條侯將乗六乗¶
傳㑹兵滎陽至雒陽見劇孟喜曰七國反吾乗傳至此¶