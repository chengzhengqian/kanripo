者不可稱數也余甚惑焉儻所謂天道是邪非邪子曰¶
道不同不相為謀亦各從其志也故曰富貴如可求雖¶
執鞭之士吾亦為之(鄭𤣥曰富貴不可求而得之當修/徳以得之若于道可求而得之者)¶
(雖執鞭賤職/我亦為之)如不可求從吾所好(孔安國曰所好/者古人之道)歲寒¶
然後知松柏之後凋(何晏曰大寒之歲衆木皆死然後/松柏少凋傷平歲衆木亦有不死)¶
(者故須歲寒然後别之喻凡人處治世亦能自修/整與君子同在濁世然後知君子之正不茍容也)舉世¶
混濁清士乃見豈以其重若彼其輕若此哉君子疾沒¶
世而名不稱焉賈子曰貪夫徇財烈士徇名夸者死權¶