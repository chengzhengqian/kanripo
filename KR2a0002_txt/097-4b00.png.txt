聞外孫敢與大父抗禮者哉兵可無戰以漸臣也若陛¶
下不能遣長公主而令宗室及後宫詐稱公主彼亦知¶
不肯貴近無益也高帝曰善欲遣長公主吕后日夜泣¶
曰妾唯太子一女奈何棄之匃奴上竟不能遣長公主¶
而取家人子名為長公主妻單于使劉敬往結和親約¶
劉敬匃奴來因言匃奴河南白羊樓煩王(張晏曰白羊/匃奴國名)¶
去長安近者七百里輕騎一日一夜可以至秦中秦中¶
新破少民地肥饒可益實夫諸侯初起時非齊諸田楚¶