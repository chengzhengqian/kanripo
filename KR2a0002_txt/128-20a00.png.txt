安為率破荆滅趙王翦之計作白起王翦列傳第十三¶
獵儒墨之遺文明禮義之統紀絶惠王利端列往世興¶
衰(徐廣曰/一作壊)作孟子荀卿列傳第十四好客喜士士歸於¶
薛為齊捍楚魏作孟嘗君列傳第十五爭馮亭以權(徐/廣)¶
(曰以一作反太史公譏平原君/利令智昏故云爭馮亭反權)如楚以救邯鄲之圍使¶
其君復稱於諸侯作平原君虞卿列傳第十六能以富¶
貴下貧賤賢能詘於不肖唯信陵君為能行之作魏公¶
子列傳第十七以身徇君遂脱彊秦使馳説之士南鄉¶