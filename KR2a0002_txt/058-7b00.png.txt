徵(張晏曰士不/素習不應召)於戲保國艾民可不敬與王其戒之(徐/廣)¶
(曰立三十年/自殺國除)　右燕王䇿¶
維六年四月乙巳皇帝使御史大夫湯廟立子胥為廣¶
陵王曰於戲小子胥受兹赤社朕承祖考維稽古建爾¶
國家封于南土世為漢藩輔古人有言曰大江之南五¶
湖之間其人輕心揚州保疆(徐廣曰一作壃駰/案李竒曰保恃也)三代要¶
服不及以政於戲悉爾心戰戰兢兢乃恵乃順毋侗好¶
佚毋邇宵人(應劭曰無好逸㳺之事邇/近小人張晏曰侗音同)維法維則書云¶