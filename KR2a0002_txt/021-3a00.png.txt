自天子稱號下至佐僚及宫室官名少所變改孝文即¶
位有司議欲定儀禮孝文好道家之學以為繁禮飾貎¶
無益於治躬化謂何耳故罷去之孝景時御史大夫鼂¶
錯明於世務刑名數干諌孝景曰諸侯藩輔臣子一例¶
古今之制也今大國専治異政不稟京師恐不可傳後¶
孝景用其計而六國畔逆以錯首名天子誅錯以解難¶
事在袁盎語中是後官者養交安祿而已莫敢復議今¶
上即位招致儒術之士令共定儀十餘年不就或言古¶