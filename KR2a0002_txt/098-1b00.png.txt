及三族季布匿濮陽周氏周氏曰漢購将軍急迹且至¶
臣家将軍能聽臣臣敢獻計即不能願先自剄季布許¶
之廼髠鉗季布衣褐衣置廣栁車中(服䖍曰東郡謂廣/轍車為栁鄧展曰)¶
(皆棺飾也載以䘮車欲人不知也李竒曰大牛車也車/上覆為栁瓚曰茂陵書中有廣栁車每縣數百乘足今)¶
(運轉大/車是也)并與其家僮數十人之魯朱家所賣之朱家心¶
知是季布廼買而置之田誡其子曰田事聽此奴必與¶
同食朱家廼乘軺車(徐廣曰/馬車也)之洛陽見汝隂侯滕公滕¶
公留朱家飲數日因謂滕公曰季布何大罪而上求之¶