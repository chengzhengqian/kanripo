走楚者黄歇之義作春申君列傳第十八能忍訽於魏¶
齊(徐廣曰/訽音逅)而信威於彊秦推賢讓位二子有之作范雎¶
蔡澤列傳第十九率行其謀連五國兵為弱燕報彊齊¶
之讎雪其先君之恥作樂毅列傳第二十能信意彊秦¶
而屈體亷子用徇其君俱重於諸侯作亷頗藺相如傳¶
第二十一湣王既失臨淄而奔莒唯田單用即墨破走¶
騎劫遂存齊社稷作田單列傳第二十二能設詭説解¶
患於圍城輕爵禄樂肆志作魯仲連鄒陽列傳第二十¶