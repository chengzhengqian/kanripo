臧荼為燕王都薊故燕王韓廣徙王遼東廣不聽臧荼¶
攻殺之無終封成安君陳餘河間三縣居南皮封梅鋗¶
十萬户四月兵罷戲下諸侯各就國漢王之國項王使¶
卒三萬人從楚與諸侯之慕從者數萬人從杜南入蝕¶
中(李竒曰蝕音力在杜南如/淳曰蝕入漢中道川谷名)去輒燒絶棧道以備諸侯¶
盜兵襲之亦示項羽無東意至南鄭諸將及士卒多道¶
亡歸士卒皆歌思東歸韓信説漢王曰(徐廣曰韓王信/非淮陰侯信也)¶
項羽王諸將之有功者而王獨居南鄭是遷也(韋昭曰/若冇罪)¶