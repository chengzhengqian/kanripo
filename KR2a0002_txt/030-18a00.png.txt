陪臣爭趣(徐廣曰爭/一作扞)有滛者不知二命(杜預曰言得淫/人受崔子命討)¶
(之不知/他命也)公踰牆射中公股公反墜遂弑之晏嬰立崔杼¶
門外(賈逵曰聞/難而來)曰君為社稷死則死之為社稷亡則亡¶
之(服䖍曰謂以公義為社稷死/亡也如是者臣亦隨之死亡)若為己死己亡非其私¶
暱誰敢任之(服䖍曰言君自以己之私欲取死亡之禍/則私近之臣所當任也杜預曰私暱所親)¶
(愛也非所親愛/無為當其禍也)門開而入枕公尸而哭三踊而出人謂¶
崔杼必殺之崔杼曰民之望也舍之得民(服䖍曰置之/所以得人心)¶
丁丑崔杼立莊公異母弟杵臼(徐廣曰史記/多作著臼)是為景公¶