澤所在陳餘怒曰張黶陳澤以必死責臣臣使將五千¶
人先嘗秦軍皆没不出張耳不信以為殺之數問陳餘¶
陳餘怒曰不意君之望臣深也豈以臣為重去將哉乃¶
脱解印綬推予張耳張耳亦愕不受陳餘起如厠客有¶
説張耳曰臣聞天與不取反受其咎今陳將軍予君印¶
君不受反天不祥急取之張耳乃佩其印收其麾下而¶
陳餘還亦望張耳不讓遂趨出張耳遂收其兵陳餘獨¶
與麾下所善數百人之河上澤中漁獵由此陳餘張耳¶