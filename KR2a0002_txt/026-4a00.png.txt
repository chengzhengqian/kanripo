(如淳曰野雞雉也吕后名雉故曰/野雞瓉曰殷聲也云足句之辭)以一牢祠命曰陳寶¶
(瓉曰陳倉縣有寶夫人祠或一歲二歲與葉君合葉神/來時天為之殷殷雷鳴雉為雊在長安正西五百里韋)¶
(昭曰在陳倉縣寶/而祠之故曰陳寶)作鄜祠後七十八年秦德公既立卜¶
居雍後子孫飲馬於河遂都雍雍之諸祠自此興用三¶
百牢於鄜畤作伏祠磔狗邑四門以禦蠱菑德公立二¶
年卒其後六年秦宣公作密畤於渭南祭青帝其後十¶
四年秦繆公立病臥五日不寤寤乃言夢見上帝上帝¶
命繆公平晉亂史書而記藏之府而後世皆曰秦繆公¶