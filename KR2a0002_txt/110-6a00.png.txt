古之人君一怒必伏尸流血故聖王重行之夫務¶
戰勝窮武事者未有不悔者也昔秦皇帝任戰勝¶
之威蠶食天下并吞戰國海内為一功齊三代務¶
勝不休欲攻匈奴李斯諫曰不可夫匈奴無城郭¶
之居委積之守遷徙鳥舉難得而制也輕兵深入¶
糧食必絶踵糧以行重不及事得其地不足以為¶
利也遇其民不可役而守也勝必殺之非民父母¶
也靡敝中國快心匈奴非長䇿也秦皇帝不聽遂¶