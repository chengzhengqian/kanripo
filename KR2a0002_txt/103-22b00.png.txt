傳人居有間公孫光間處臣意深論方見言百世為之¶
精也師光喜曰公必為國工吾有所善者皆疏同産處¶
臨菑善為方吾不若其方甚竒非世之所聞也吾年中¶
時嘗欲受其方楊中情不肯曰若非其人也胥(徐廣曰/胥猶言)¶
(須/也)與公徃見之當知公喜方也其人亦老矣其家給富¶
時者未徃㑹慶子男殷来獻馬因師光奏馬王所意以¶
故得與殷善光又屬意於殷曰意好數公必謹遇之其¶
人聖儒即為書以意屬楊慶以故知慶臣意事慶謹以¶