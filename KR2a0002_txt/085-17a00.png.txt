韓復生不能加也書奏二世悦於是行督責益嚴税民¶
深者為明吏二世曰若此則可謂能督責矣刑者相半¶
於道而死人日成積於市殺人衆者為忠臣二世曰若¶
此則可謂能督責矣初趙髙為郎中令所殺及報私怨衆¶
多恐大臣入朝奏事毁惡之乃説二世曰天子所以貴¶
者但以聞聲羣臣莫得見其面故號曰朕且陛下富於¶
春秋未必盡通諸事(徐廣曰通/或宜作照)今坐朝廷譴舉有不當¶
者則見短於大臣非所以示神明於天下也且陛下深¶