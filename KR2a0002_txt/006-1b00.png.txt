十三歳莊襄王死政代立為秦王當是之時秦地已并¶
巴蜀漢中越宛有郢置南郡矣北收上郡以東有河東¶
太原上黨郡東至滎陽滅二周置三川郡吕不韋為相¶
封十萬户號曰文信侯招致賔客㳺士欲以并天下李¶
斯為舍人(文潁曰主廏内小史官名或/曰侍從賔客謂之舍人也)䝉驁王齮(徐廣/曰一)¶
(作/齕)麃公等為將軍(應劭曰/麃秦邑)王年少初即位委國事大臣¶
晉陽反元年將軍䝉驁擊定之二年麃公將卒攻卷斬¶
首三萬三年蒙驁攻韓取十三城王齮死十月將軍䝉¶