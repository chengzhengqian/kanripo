立是為襄公襄公元年始為太子時甞與無知鬭及立¶
絀無知秩服無知怨四年魯桓公與夫人如齊齊襄公¶
故甞私通魯夫人魯夫人者襄公女弟也自釐公時嫁¶
為魯桓公婦及桓公來而襄公復通焉魯桓公知之怒¶
夫人夫人以告齊襄公齊襄公與魯君飲醉之使力士¶
彭生抱上魯君車因拉殺魯桓公(公羊傳曰搚幹而殺/之何休曰搚折聲也)¶
桓公下車則死矣魯人以為讓而齊襄公殺彭生以謝¶
魯八年伐紀紀遷去其邑(徐廣曰年表/云去其都邑)十二年初襄公¶