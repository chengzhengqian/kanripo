所在國不可伐可以罰人其趨舍而前曰贏退舍曰縮¶
贏其國有兵不復縮其國有憂將亡國傾敗其所在五¶
星皆從而聚於一舍其下之國可以義致天下以攝提¶
格歲歲隂左行在寅嵗星右轉居丑正月與斗牽牛晨¶
出東方名曰監德色蒼蒼有光其失次有應見柳嵗旱¶
水晚旱嵗星出東行十二度百日而止反逆行逆行八¶
度百日復東行嵗行三十度十六分度之七率日行十¶
二分度之一十二嵗而周天出常東方以晨入於西方¶