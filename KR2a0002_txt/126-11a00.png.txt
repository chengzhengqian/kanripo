王以為不然王獨不聞玉櫝隻雉(徐廣曰隻/一作雙)出於昆山¶
明月之珠出於四海鐫石拌蚌(徐廣曰鐫音子/旋反拌音判)傳賣於¶
市聖人得之以為大寶大寶所在乃為天子今王自以¶
為暴不如拌蚌於海也自以為强不過鐫石於昆山也¶
取者无咎寶者無患今龜使來抵網而遭漁者得之見¶
夢自言是國之寶也王何憂焉元王曰不然寡人聞之¶
諫者福也䛕者賊也人主聴諛是愚惑也雖然禍不妄¶
至福不徒來天地合氣以生百財陰陽有分不離四時¶