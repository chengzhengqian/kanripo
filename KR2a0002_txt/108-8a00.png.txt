也諸左方王将居東方直上谷以往者東接穢貉朝鮮¶
右方王将居西方直上郡以西接月氏氐羌而單于之¶
庭直代雲中各有分地逐水草移徙而左右賢王左右¶
谷蠡王最為大國左右骨都侯輔政諸二十四長亦各¶
自置千長百長什長裨小王相封(徐廣曰/一作将)都尉當戸且¶
渠之屬嵗正月諸長小㑹單于庭祠五月大㑹籠城祭¶
其先天地鬼神秋馬肥大㑹蹛林(漢書音義曰匈奴秋/社八月中皆㑹祭處)¶
(蹛音/帶)課校人畜計其法拔刃尺者死坐盜者沒入其家¶