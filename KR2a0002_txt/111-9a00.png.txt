已平矣遂為九郡(徐廣曰儋耳珠崖南海蒼梧/九真鬱林日南合浦交趾)伏波将¶
軍益封樓船将軍以陷堅為将梁侯自尉陀初王後五¶
世九十三嵗而國亡焉¶
太史公曰尉陀之王本由任囂遭漢初定列為諸侯隆¶
慮離溼疫佗得以益驕甌駱相攻南越動揺漢兵臨境¶
嬰齊入朝其後亡國徴自樛女吕嘉小忠令陀無後樓¶
船從欲怠傲失惑伏波困窮智慮愈殖因禍為福成敗¶
之轉譬若糾墨¶