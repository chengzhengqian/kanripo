長陵一抔土(張晏曰不欲指言/故以取土譬也)陛下何以加其法乎乆¶
之文帝與太后言之乃許廷尉當是時中尉條侯周亞¶
夫與梁相山都侯王恬開(徐廣曰一作間漢書作啓/啓者景帝諱也故或為開)見¶
釋之持議平乃結為親友張廷尉由此天下稱之後文¶
帝崩景帝立釋之恐稱病欲免去懼大誅至欲見謝則¶
未知何如用王生計卒見謝景帝不過也王生者善為¶
黄老言處士也嘗召居廷中三公九卿盡會立王生老¶
人曰吾韈解顧謂張廷尉為我結韈釋之跪而結之既¶