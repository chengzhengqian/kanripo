計也欲倚中國擊滅南越而并王之自為功也於是佗¶
乃自尊號為南越武帝發兵攻長沙邉邑敗數縣而去¶
焉髙后遣将軍隆慮侯竈往擊之㑹暑溼士卒大疫兵¶
不能踰嶺嵗餘髙后崩即罷兵佗因此以兵威邉財物¶
賂遺閩越西甌駱役屬馬(漢書音義/曰駱越也)東西萬餘里迺乗¶
黄屋左纛稱制與中國侔及孝文帝元年初鎮撫天下¶
使告諸侯四夷從代來即位意喻盛徳焉乃為佗親冢¶
在真定置守邑嵗時奉祀召其從昆弟尊官厚賜寵之¶