成君楚圍雍氏(徐廣曰陽翟雍氏城也戰國䇿曰韓兵/入西周西周令成辯説秦求救當是説)¶
(此亊而/脱誤也)韓徵甲與粟於東周東周君恐召蘇代而告之¶
代曰君何患於是臣能使韓毋徴甲與粟於周又能為¶
君得髙都(徐廣曰今河南新/城縣髙都城也)周君曰子茍能請以國聽¶
子代見韓相國曰(漢書百官表曰相國秦官駰謂韓/亦冇相國然則諸國共攻秦也)楚¶
圍雍氏期三月也今五月不能拔是楚病也今相國乃¶
徵甲與粟於周是告楚病也韓相國曰善使者己行矣¶
代曰何不與周髙都韓相國大怒曰吾毋徵甲與粟於¶