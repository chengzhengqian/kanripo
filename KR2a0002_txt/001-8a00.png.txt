帝堯老命舜攝行天子之政以觀天命舜乃在璿璣玉¶
衡以齊七政(鄭𤣥曰璿璣玉衡渾天/儀也七政日月五星也)遂類於上帝(鄭𤣥/曰禮)¶
(祭上帝/于圜丘)禋于六宗(鄭𤣥曰六宗星辰司中司命風師雨/師也駰案六宗義衆矣愚謂鄭説為)¶
(長/)望於山川辯於羣神(徐廣曰辯音班駰案鄭/𤣥曰羣神若丘陵墳衍)揖五瑞¶
擇吉月日見四嶽諸牧班瑞(馬融曰揖斂也五瑞公侯/伯子男所執以為瑞信也)¶
(堯將禪舜使羣牧斂/之使舜親徃班之)歲二月東廵狩至于岱宗祡(馬融/曰舜)¶
(受終後五年之二月鄭𤣥曰建卯/之月也祡祭東嶽者考績祡燎也)望秩於山川遂見東¶
方君長合時月正日(鄭𤣥曰協正四時之月/數及日名備有失誤)同律度量¶