王　右四國本王皆王夫人兒姁子也其後漢益封其¶
支子為六安王泗水王二國凡兒姁子孫於今為六王¶
太史公曰髙祖時諸侯皆賦(徐廣曰國所出/有背入於王也)得自除内¶
史以下漢獨為置丞相黄金印諸侯自除御史廷尉正¶
博士擬於天子自吳楚反後五宗王世漢為置二千石¶
去丞相曰相銀印諸侯獨得食租稅奪之權其後諸侯¶
貧者或乘牛車也¶
　史記集解卷五十九¶