誠愚觸忌諱死罪死罪文帝説是日令馮唐持節赦魏¶
尚復以為雲中守而拜唐為車騎都尉主中尉及郡國¶
車士(服䖍曰車/軍之士)七年景帝立以唐為楚相免武帝立求¶
賢良舉馮唐唐時年九十餘不能復為官乃以唐子馮¶
遂為郎遂字王孫亦奇士與余善¶
太史公曰張季之言長者守法不阿意馮公之論将率¶
有味哉有味哉語曰不知其人視其友二君之所稱誦¶
可著廊廟書曰不偏不黨王道蕩蕩不黨不偏王道便¶