曰計安出盎對曰願屏左右上屏人獨錯在盎曰臣所¶
言人臣不得知也乃屏錯錯趨避東廂恨甚上卒問盎¶
盎對曰呉楚相遺書曰高帝王子弟各有分地今賊臣¶
鼂錯擅適過諸侯削奪之地故以反為名西共誅鼂錯¶
復故地而罷方今計獨斬鼂錯發使赦呉楚七國復其¶
故削地則兵可無血刃而俱罷於是上嘿然良乆曰顧¶
誠何如吾不愛一人以謝天下盎曰臣愚計無出此願¶
上孰計之乃拜盎為太常呉王弟子徳侯為宗正(徐廣/曰名)¶