布以為梁大夫使於齊未還漢召彭越責以謀反夷三¶
族已而梟彭越頭於雒陽下詔曰有敢收視者輒捕之¶
布從齊還奏事彭越頭下祠而哭之吏捕布以聞上召¶
布罵曰若與彭越反邪吾禁人勿収若獨祠而哭之與¶
越反明矣趣亨之方提趣湯(徐廣曰趣/一作走)布顧曰願一言¶
而死上曰何言布曰方上之困於彭城敗滎陽成臯間¶
項王所以遂不能西徒以彭王居梁地與漢合從苦楚¶
也當是之時彭王一顧與楚則漢破與漢而楚破且垓¶