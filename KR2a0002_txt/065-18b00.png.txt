(用學稼以教民乎/負子之器曰襁)樊遲問仁子曰愛人問智曰知人¶
有若(鄭𤣥曰/魯人)少孔子四十三歲有若曰禮之用和為貴¶
先王之道斯為美小大由之有所不行知和而和不以¶
禮節之亦不可行也(馬融曰人知禮貴和而每事従/和不以禮為莭亦不可以行之)信¶
近於義言可復也(何晏曰復猶覆也義不必信信/非義也以其言可覆故曰近義)恭近¶
於禮逺恥辱也(何晏曰恭不合禮非禮也/以其能逺恥辱故曰近禮)因不失其親¶
亦可宗也(孔安國曰因親也言所/親不失其親亦可宗敬)孔子既沒弟子思慕¶
有若狀似孔子弟子相與共立為師師之如夫子時也¶