景帝不好辭賦是時梁孝王來朝從游說之士齊人鄒¶
陽淮隂枚乘呉莊忌夫子之徒(徐廣曰名/忌字夫子)相如見而說¶
之因病免客遊梁梁孝王令與諸生同舍相如得與諸¶
生游士居數嵗乃著子虛之賦㑹梁孝王卒相如歸而¶
家貧無以自業素與臨卭令王吉相善吉曰長卿乆宦¶
游不遂而來過我於是相如乃舍都亭臨卭令繆為恭¶
敬日往朝相如相如初尚見之後稱病使從者謝吉吉¶
愈益謹肅臨卭中多富人而卓王孫家僮八百人程鄭¶