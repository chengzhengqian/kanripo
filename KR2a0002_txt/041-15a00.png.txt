朝番吾君(徐廣曰番音盤/常山有番吾縣)自代來謂公仲曰君實好善¶
而未知所持今公仲相趙於今四年亦有進士乎公仲¶
曰未也番吾君曰牛畜荀欣徐越皆可公仲乃進三人¶
及朝烈侯復問歌者田何如公仲曰方使擇其善者牛¶
畜侍烈侯以仁義約以王道烈侯逌然明日荀欣侍以¶
選練舉賢任官使能明日徐越侍以節財儉用察度功¶
徳所與無不充君説烈侯使使謂相國曰歌者之田且¶
止官畜牛為師荀欣為中尉徐越為内史賜相國衣二¶