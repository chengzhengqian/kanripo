五百歲復合合七十七歲而霸王出十六年桃冬花十¶
八年雨金櫟陽二十一年與晉戰于石門斬首六萬天¶
子賀以黼黻(周禮曰白與黒謂之/黼黒與青謂之黻)二十三年與魏晉戰¶
少梁虜其將公孫痤二十四年獻公卒(徐廣曰表云/二十三年)子¶
孝公立年已二十一歲矣孝公元年(徐廣曰/庚申也)河山以東¶
彊國六與齊威楚宣魏惠燕悼韓哀趙成侯竝淮泗之¶
間小國十餘楚魏與秦接界魏築長城自鄭濱洛以北¶
有上郡楚自漢中南有巴黔中周室微諸侯力政爭相¶