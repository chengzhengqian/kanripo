弊而多得地是强秦而弱趙也以益强之秦而割愈弱¶
之趙其計故不止矣且王之地有盡而秦之求無已以¶
有盡之地而給無已之求其勢必無趙矣趙王計未定¶
樓緩從秦來趙王與樓緩計之曰予秦地何如毋予孰吉¶
緩辭讓曰此非臣之所能知也王曰雖然試言公之私¶
樓緩對曰王亦聞夫公甫文伯母乎公甫文伯仕于魯¶
病死女子為自殺于房中者二人其母聞之弗哭也其¶
相室曰焉有子死而弗哭者乎其母曰孔子賢人也逐¶