自曹參薦盖公言黄老而賈生晁錯明申商公孫𢎞以¶
儒顯百年之間天下遺文古事靡不畢集太史公太史¶
公仍父子相續纂其職曰於戲余維先人嘗掌斯事顯¶
於唐虞至於周復典之故司馬氏世掌天官至於余乎¶
欽念哉欽念哉罔羅天下放失舊聞王迹所興原始察¶
終見盛觀衰論考之行事略推三代錄秦漢上記軒轅¶
下至於兹著十二本紀既科條之矣並時異世年差不¶
明作十表禮樂損益律數改易兵權山川鬼神天人之¶