空桐(應劭曰山名韋/昭曰在隴右)登雞頭南至于江登熊湘(封禪書/曰南伐)¶
(至于召陵登熊山地理志/曰湘山在長沙益陽縣)北逐葷粥(匈奴傳曰唐虞以/上有山戎獫狁葷)¶
(粥居于/北蠻)合符釡山而邑于涿鹿之阿遷徙徃來無常處¶
以師兵為營衛官名皆以雲命為雲師(應劭曰黄帝受/命有雲瑞故以)¶
(雲紀事也春官為青雲夏官為縉雲秋官為白雲冬官/為黒雲中官為黃雲張晏曰黄帝有景雲之應因以名)¶
(師與/官)置左右大監監于萬國萬國和而鬼神山川封禪¶
與為多焉(徐廣曰多/一作朋)獲寶鼎迎日推策(晉灼曰策數也/迎數之也瓚曰)¶
(日月朔朢未來而/推之故曰迎日)舉風后力牧常先大鴻(鄭𤣥曰風后/黄帝三公也)¶