二十一年孝成王卒㢘頗將攻繁陽(徐廣曰/在頓丘)取之使樂¶
乘代之㢘頗攻樂乘樂乘走㢘頗亡入魏子偃立是為¶
悼襄王悼襄王元年大備(徐廣曰/一作修)魏欲通平邑中牟之¶
道不成二年李牧將攻燕拔武遂方城(徐廣曰武/遂屬安平)秦召¶
春平君因而留之泄鈞為之謂文信侯曰春平君者趙¶
王甚愛之而郎中妬之故相與謀曰春平君入秦秦必¶
留之故相與謀而内之秦也今君留之是絶趙而郎中¶
之計中也君不如遣春平君而留平都春平君者言行¶