也三年鄭伯初立附晉而棄楚楚怒伐鄭晉往救之六¶
年伐秦虜秦將赤七年成公與楚莊王爭彊會諸侯于¶
扈陳畏楚不會晉使中行桓子伐陳因救鄭與楚戰敗¶
楚師是年成公卒子景公據立景公元年春陳大夫夏¶
徵舒弑其君靈公二年楚莊王伐陳誅徵舒三年楚莊¶
王圍鄭鄭告急晉晉使荀林父將中軍隨會將上軍趙¶
朔將下軍郤克欒書先縠韓厥鞏朔佐之六月至河聞¶
楚已服鄭鄭伯肉袒與盟而去荀林父欲還先縠曰凡¶