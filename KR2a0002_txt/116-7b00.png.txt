武安侯時為太尉乃逆王霸上與王語曰方今上無太¶
子大王親髙皇帝孫行仁義天下莫不聞即宫車一日¶
晏駕非大王當誰立者淮南王大喜厚遺武安侯金財¶
物隂結賔客拊循百姓為畔逆事建元六年彗星見淮¶
南王心怪之或説王曰先吴軍起時彗星出長數尺然¶
尚流血千里今彗星長竟天天下兵當大起王心以為¶
上無太子天下有變諸侯竝争愈益治器械攻戰具積¶
金錢賂遺郡國諸侯游士竒材諸辯士為方畧者妄作¶