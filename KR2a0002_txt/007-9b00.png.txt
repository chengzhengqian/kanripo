(張晏曰軍行以車為陣/轅相向為門故曰轅門)無不膝行而前莫敢仰視項羽¶
由是始為諸侯上將軍諸侯皆屬焉章邯軍棘原(張晏/曰在)¶
(漳南晉灼曰地/名在鉅鹿南)項羽軍漳南相持未戰秦軍數却二世¶
使人譲章邯章邯恐使長史欣請亊至咸陽留司馬門¶
(凡言司馬門者宫垣之内兵衛所在四靣皆/有司馬主武事總言之外門為司馬門也)三日趙髙¶
不見有不信之心長史欣恐還走其軍不敢出故道趙¶
髙果使人追之不及欣至軍報曰趙髙用事於中下無¶
可為者今戰能勝髙必疾妬吾功戰不能勝不免於死¶