(徐廣曰東函谷南武/闗西散闗北蕭關)地肥饒可都以霸項王見秦宫室¶
皆以燒殘破又心懷思欲東歸曰富貴不歸故鄉如繡¶
衣夜行誰知之者説者曰人言楚人沐猴而冠耳果然¶
(張晏曰沐/猴獮猴也)項王聞之烹説者(楚漢春秋揚子法言云説/者是蔡生漢書云是韓生)¶
項王使人致命懷王懷王曰如約乃尊懷王為義帝項¶
王欲自王先王諸將相謂曰天下初發難時(服䖍曰兵/初起時)¶
假立諸侯後以伐秦然身被堅執鋭首事暴露於野三¶
年滅秦定天下者皆將相諸君與籍之力也義帝雖無¶