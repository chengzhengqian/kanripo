姜氏從其封姓故曰吕尚吕尚盖嘗窮困年老矣以漁¶
釣奸周西伯西伯將出獵卜之曰所獲非龍非彲非虎¶
非羆所獲霸王之輔於是周西伯獵果遇太公於渭之¶
陽與語大說曰自吾先君太公曰當有聖人適周周以¶
興子真是邪吾太公望子乆矣故號之曰太公望載與¶
俱歸立為師或曰太公博聞嘗事紂紂無道去之游說¶
諸侯無所遇而卒西歸周西伯或曰吕尚處士𨼆海濵¶
周西伯拘羑里散宜生閎夭素知而招吕尚吕尚亦曰¶