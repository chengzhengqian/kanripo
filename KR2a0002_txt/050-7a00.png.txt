堅守吾兵今破呉楚矣路中大夫至三國兵圍臨菑數¶
重無從入三國將劫與路中大夫盟曰若反言漢已破¶
矣楚趣下三國不且見屠路中大夫既許之至城下望¶
見齊王曰漢已發兵百萬使大尉周亞夫擊破呉楚方¶
引兵救齊齊必堅守無下三國將誅路中大夫齊初圍¶
急陰與三國通謀約未定會聞路中大夫從漢來喜及¶
其大臣乃復勸王母下三國居無何漢將欒布平陽侯¶
等兵至齊撃破三國兵解齊圍已而復聞齊初與三國¶