必親賢士與陰陽化鬼神為使通於天地與之為友諸¶
侯兵服民衆殷喜邦家安寧與世更始湯武行之乃取¶
天子春秋著之以為經紀王不自稱湯武而自比桀紂¶
桀紂為暴强也固以為常桀為瓦室(世本曰昆吾作陶/張華博物記亦云)¶
(桀作瓦葢是昆/吾為桀作也)紂為象郎徵絲灼之務以費民賦斂無¶
度殺戮無方殺人六畜以韋為囊囊盛其血與人縣而¶
射之與天帝爭强逆亂四時先百鬼嘗諫者輒死䛕者¶
在傍聖人伏匿百姓莫行天數枯旱國多妖祥螟蟲嵗¶