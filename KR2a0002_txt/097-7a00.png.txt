或妄呼拔劍擊柱高帝患之叔孫通知上益厭之也説¶
上曰夫儒者難與進取可與守成臣願徴魯諸生與臣¶
弟子共起朝儀高帝曰得無難乎叔孫通曰五帝異樂¶
三王不同禮禮者因時世人情為之節文者也故夏殷¶
周之禮所因損益可知者謂不相復也臣願頗采古禮¶
與秦儀雜就之上曰可試為之令易知度吾所能行為¶
之於是叔孫通使徴魯諸生三十餘人魯有兩生不肯¶
行曰公所事者且十主皆靣䛕以得親貴今天下初定¶