處諸將皆喜許之發師隨程嬰攻公孫杵臼杵臼謬曰¶
小人哉程嬰昔下宫之難不能死與我謀立趙氏孤兒¶
今又賣我縱不能立而忍賣之乎抱兒呼曰天乎天乎¶
趙氏孤兒何罪請活之獨殺杵臼可也諸將不許遂殺¶
杵臼與孤兒諸將以為趙氏孤兒良已死皆喜然趙氏¶
真孤乃反在程嬰卒與俱匿山中居十五年晉景公疾¶
卜之大業之後不遂者為祟景公問韓厥厥知趙孤在¶
乃曰大業之後在晉絶祀者其趙氏乎夫自中衍者皆¶