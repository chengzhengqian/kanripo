慎勿擾也後相曰治無大於此者乎參曰不然夫獄市¶
者所以并容也今君擾之姦人安所容也吾是以先之¶
(漢書音義曰夫獄市兼受善惡若窮極姦人無所容竄/久且為亂秦人極刑而天下畔孝武峻法而獄繁此其)¶
(效也老子曰我無為而民自化我好靜而/民自正參欲以道化其本不欲擾其末)參始微時與¶
蕭何善及為將相有卻至何且死所推賢唯參參代何¶
為漢相國舉事無所變更一遵蕭何約束擇郡國吏木¶
詘於文辭重厚長者即召除為丞相史吏之言文刻深¶
欲務聲名者輒斥去之日夜飲醇酒卿大夫已下吏及¶