為會日殺牛置酒酒酣乃持券如前合之能與息者與¶
為期貧不能與息者取其券而燒之曰孟嘗君所以貸¶
錢者為民之無者以為本業也所以求息者為無以奉¶
客也今富給者以要期貧窮者燔券書以捐之諸君强¶
飲食有君如此豈可負哉坐者皆起再拜孟嘗君聞馮¶
驩燒劵書怒而使使召驩驩至孟嘗君曰文食客三千人¶
故貸錢于辥文奉邑少而民尚多不以時與其息客食¶
恐不足故請先生收責之聞先生得錢即以多具牛酒¶