船高十餘丈旗幟加其上甚壮于是天子惑之乃作栢¶
梁臺高數十丈宫室之修由此日麗乃分緡錢諸官而¶
水衡少府大農太僕各置農官徃徃即郡縣比沒入田¶
田之其沒入奴婢分諸苑養狗馬禽獸及與諸官諸官¶
益新置多(如淳曰水衡少府大僕/司農皆有農官是為多)徒奴婢衆而下河漕¶
度四百萬石及官自糴乃足所忠言世家子弟(如淳曰/世世有)¶
(禄秩/家)富人或鬪雞走狗馬弋獵博戲亂齊民乃徵諸犯¶
令相引數千人命曰株送徒入財者得補郎郎選衰矣¶