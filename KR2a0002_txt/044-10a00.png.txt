無有梁王曰若寡人國小也尚有徑寸之珠照車前後¶
各十二乘者十枚奈何以萬乘之國而無寶乎威王曰¶
寡人之所以為寶與王異吾臣有檀子者使守南城則¶
楚人不敢為寇東取泗上十二諸侯皆來朝吾臣有肹¶
子者使守髙唐則趙人不敢東漁於河吾吏有黔夫者¶
使守徐州則燕人祭北門趙人祭西門(賈逵曰齊之北/門西門也言燕)¶
(趙之人畏見侵/伐故祭以求福)徙而從者七千餘家吾臣有種首者使¶
備盗賊則道不拾遺將以照千里豈特十二乘哉梁惠¶