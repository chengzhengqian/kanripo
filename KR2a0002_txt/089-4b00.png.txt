間以梁地深入敵國八九百里(張晏曰羽從齊還當經/梁地八九百里廼得羽)¶
(地/)欲戰則不得攻城則力不能老弱轉糧千里之外楚¶
兵至滎陽成臯漢堅守而不動進則不得攻退則不能¶
解故曰楚兵不足恃也(徐廣曰恃一作罷言/其已困不足復苦也)使楚勝漢¶
則諸侯自危懼而相救夫楚之彊適足以致天下之兵¶
耳故楚不如漢其勢易見也今大王不與萬全之漢而¶
自託於危亡之楚臣竊為大王惑之臣非以淮南之兵¶
足以亡楚也夫大王發兵而倍楚項王必留留數月漢¶