最告諭其民誅成已以故遂定朝鮮為四郡(真番臨屯/樂浪𤣥菟)¶
(也/)封參為澅清侯(韋昭曰/屬齊)隂為荻苴侯(韋昭曰/屬勃海)唊為平¶
州侯(韋昭曰/屬梁父)長為㡬侯(韋昭曰/屬河東)最以父死頗有功為温¶
陽侯(韋昭曰/屬齊)左将軍徴至坐爭功相嫉乖計棄市樓船¶
将軍亦坐兵至列口當待左将軍擅先縱失亡多當誅¶
贖為庶人¶
太史公曰右渠負固國以絶祀涉何誣功為兵發首樓¶
船将狹(徐廣曰言其/所将卒狹少)及難離咎悔失番禺乃反見疑荀¶