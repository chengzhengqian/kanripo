十餘萬擊右賢王獲首虜萬五千級明年大将軍将六¶
将軍仍再出擊胡得首虜萬九千級捕斬首虜之士受¶
賜黃金二十餘萬斤虜數萬人皆得厚賞衣食仰給縣¶
官而漢軍之士馬死者十餘萬兵甲之財轉漕之費不¶
與焉于是大農陳藏錢(韋昭曰/陳乆也)經耗賦税既竭猶不足¶
以奉戰士有司言天子曰朕聞五帝之敎不相復而治¶
禹湯之法不同道而王所由殊路而建徳一也北邊未¶
安朕甚悼之日者大将軍攻匈奴斬首虜萬九千級留¶