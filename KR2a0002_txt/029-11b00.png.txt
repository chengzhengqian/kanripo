犇隨(服䖍曰隨/楚與國也)而呉兵遂入郢子胥伯嚭鞭平王之尸¶
以報父讐十年春越聞呉王之在郢國空乃伐呉呉使¶
别兵擊越楚告急秦秦遣兵救楚擊呉呉師敗闔廬弟¶
夫槩見秦越交敗呉呉王留楚不去夫槩亡歸呉而自¶
立為呉王闔廬聞之乃引兵歸攻夫槩夫槩敗奔楚楚¶
昭王乃得以九月復入郢而封夫槩於堂谿為堂谿氏¶
(司馬彪曰汝南/呉房有堂谿亭)十一年呉王使太子夫差伐楚取番楚¶
恐而去郢徙鄀(服䖍曰/鄀楚邑)十五年孔子相魯十九年夏呉¶