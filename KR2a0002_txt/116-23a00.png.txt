先自告告所與謀反者枚赫陳喜等廷尉治驗公卿請¶
逮捕衡山王治之天子曰勿捕遣中尉安大行息即問¶
王王具以情實對吏皆圍王宫而守之中尉大行還以¶
聞公卿請遣宗正大行與沛郡雜治王王聞即自剄殺¶
孝先自告反除其罪坐與王御婢姧棄市王后徐來亦¶
坐蠱殺前王后乗舒及太子爽王后不孝皆棄市諸與¶
衡山王謀反者皆族國除為衡山郡¶
太史公曰詩之所謂戎狄是膺荆舒是懲信哉是言也¶