弗許(服䖍曰鄪/季氏邑)請以五乘亡弗許(服䖍曰言五乘/自省約以出)子家¶
駒曰君其許之政自季氏乆矣為徒者衆衆將合謀弗¶
聽郈氏曰必殺之叔孫氏之臣戾(左傳曰/鬷戾)謂其衆曰無¶
季氏與有孰利皆曰無季氏是無叔孫氏戾曰然救季¶
氏遂敗公師孟懿子(賈逵曰懿子/仲孫何忌)聞叔孫勝亦殺郈昭¶
伯郈昭伯為公使故孟氏得之三家共伐公公遂奔己¶
亥公至于齊齊景公曰請致千社待君子家曰棄周公¶
之業而臣於齊可乎乃止子家曰齊景公無信不如早¶