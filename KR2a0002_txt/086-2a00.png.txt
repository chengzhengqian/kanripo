逶蛇而北暴師於外十餘年居上郡是時蒙恬威振匈¶
奴始皇甚尊寵䝉氏信任賢之而親近䝉毅位至上卿¶
出則參乗入則御前恬任外事而毅常為内謀名為忠¶
信故雖諸將相莫敢與之爭焉趙高者諸趙疏逺屬也¶
趙高昆弟數人皆生隱宮(徐廣曰/為宦者)其母被刑僇世世卑¶
賤秦王聞高彊力通於獄法舉以為中軍府令高即私¶
事公子胡亥喻之決獄高有大罪秦王令蒙毅法治之¶
毅不敢阿法當高罪死除其宦籍帝以高之敦於事也¶