(司馬彪曰長安/縣東有曲郵聚)見上曰臣宜從病甚楚人剽疾願上無與¶
楚人爭鋒因説上曰令太子為將軍監關中兵上曰子¶
房雖病彊臥而傅太子是時叔孫通為太傅留侯行少¶
傅事漢十二年上從擊破布軍歸疾益甚愈欲易太子¶
留侯諫不聼因疾不視事叔孫太傅稱説引古今以死¶
爭太子上詳許之猶欲易之及燕置酒太子侍四人從¶
太子年皆八十有餘鬚眉皓白衣冠甚偉上怪之問曰¶
彼何為者四人前對各言名姓曰東園公甪里先生綺¶