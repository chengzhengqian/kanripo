滅明(包氏曰澹臺/姓滅明名)武城人字子羽少孔子三十九歳狀¶
貌甚惡欲事孔子孔子以為材薄既已受業退而修行¶
行不由徑非公事不見卿大夫(包氏曰言/其公且方)南游至江從弟¶
子三百人設取予去就名施乎諸侯孔子聞之曰吾以¶
言取人失之宰予以貌取人失之子羽　宓不齊字子¶
賤(孔安國/曰魯人)少孔子四十九歳孔子謂子賤君子哉魯無¶
君子斯焉取斯(包氏曰如魯無君子/子賤安得此行而學)子賤為單父宰反¶
命于孔子曰此國有賢不齊者五人教不齊所以治者¶