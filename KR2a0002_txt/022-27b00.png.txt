太史公曰夫上古明王舉樂者非以娛心自樂快意恣¶
欲將欲為治也正教者皆始於音音正而行正故音樂¶
者所以動盪血脉通流精神而和正心也故宫動脾而¶
和正聖商動肺而和正義角動肝而和正仁徵動心而¶
和正禮羽動腎而和正智故樂所以内輔正心而外異¶
貴賤也上以事宗廟下以變化黎庶也琴長八尺一寸¶
正度也弦大者為宫而居中央君也商張右傍其餘大¶
小相次不失其次序則君臣之位正矣故聞宫音使人¶