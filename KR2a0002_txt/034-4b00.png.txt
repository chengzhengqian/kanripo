也成公元年冬楚莊王為夏徵舒殺靈公率諸侯伐陳¶
謂陳曰無驚吾誅徵舒而已已誅徵舒因縣陳而有之¶
羣臣畢賀申叔時使於齊來還獨不賀(賈逵曰叔/時楚大夫)莊王¶
問其故對曰鄙語有之牽牛徑人田田主奪之牛徑則¶
有罪矣奪之牛不亦甚乎今王以徵舒為賊弑君故徵¶
兵諸侯以義伐之已而取之以利其地則後何以令於¶
天下是以不賀莊王曰善乃迎陳靈公太子午於晉而¶
立之復君陳如故是為成公孔子讀史記至楚復陳曰¶