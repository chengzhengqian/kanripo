甚盛徳無以加矣觀止矣若有他樂吾不敢觀(服䖍曰/周用六)¶
(代之樂堯曰咸池黄帝曰雲門魯受四代下周二/等故不舞其二季札知之故曰有他樂吾不敢請)去魯¶
遂使齊說晏平仲曰子速納邑與政(服䖍曰入邑與政/職於公不與國家)¶
(之/事)無邑無政乃免於難齊國之政將有所歸未得所歸¶
難未息也故晏子因陳桓子以納政與邑是以免於欒¶
髙之難(難在魯昭/公八年)去齊使於鄭見子産如舊交謂子産¶
曰鄭之執政侈難將至矣政必及子子為政慎以禮(服/䖍)¶
(曰禮所以經國/家利社稷也)不然鄭國將敗去鄭適衛說蘧瑗史狗¶