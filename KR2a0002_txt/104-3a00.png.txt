呉使者歸之而賜呉王几杖老不朝呉得釋其罪謀亦¶
益解然其居國以銅鹽故百姓無賦卒踐更輙與平賈¶
(漢書音義曰以當為更卒出錢三百文謂之過更自行/為卒謂之踐更呉王欲得民心為卒雇者其庸隨時月)¶
(與平賈如漢桓靈時有所/興作以少府錢借民比也)歲時存問茂材賞賜閭里佗¶
郡國吏欲来捕亡人者訟共禁弗予(徐廣曰訟音公駰/案如淳曰訟公也)¶
如此者四十餘年以故能使其衆鼂錯為太子家令得¶
幸太子數從容言呉過可削數上書説孝文帝文帝寛¶
不忍罰以此呉日益橫及孝景帝即位錯為御史大夫¶