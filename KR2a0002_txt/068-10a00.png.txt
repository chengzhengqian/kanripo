河東取成臯韓必入臣梁則從風而動秦攻楚之西韓¶
梁攻其北社稷安得毋危且夫從者聚羣弱而攻至彊¶
不料敵而輕戰國貧而數舉兵危亡之術也臣聞之兵¶
不如者勿與挑戰粟不如者勿與持久夫從人飾辯虛¶
辭高主之節言其利不言其害卒有秦禍無及為已是¶
故願大王之孰計之秦西有巴蜀大舩積粟起于汶山¶
浮江以下至楚三千餘里舫舩載卒一舫載五十人與¶
三月之食下水而浮一日行三百餘里里數雖多然而¶