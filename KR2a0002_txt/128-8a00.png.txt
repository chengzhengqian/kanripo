存亡國繼絶世補敝起廢王道之大者也易著天地隂¶
陽四時五行故長於變禮經紀人倫故長於行書記先¶
王之事故長於政詩記山川谿谷禽獸草木牝牡雌雄¶
故長於風樂樂所以立故長於和春秋是非故長於治¶
人是故禮以節人樂以發和書以道事詩以達意易以¶
道化春秋以道義撥亂世反之正莫近於春秋春秋文¶
成數萬其指數千(張晏曰春秋萬八千字當言減而云/成數字誤也駰謂太史公此辭是述)¶
(董生之言董仲舒自治公羊公羊春秋經傳凡有四萬/四千餘字故云文成數萬也不得如張議但論經萬八)¶