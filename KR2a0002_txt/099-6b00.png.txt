盎以太常使呉呉王欲使将不肯欲殺之使一都尉以¶
五百人圍守盎軍中袁盎自其為呉相時嘗有從史從¶
史嘗盜愛盎侍兒(文穎曰/婢也)盎知之弗泄遇之如故人有¶
告從史言君知爾與侍者通乃亡歸袁盎驅自追之遂¶
以侍者賜之復為從史及袁盎使呉見守從史適為守¶
盎校尉司馬乃悉以其裝齎置二石淳醪會天寒士卒¶
飢渇飲酒醉西南陬卒皆卧司馬夜引袁盎起曰君可¶
以去矣呉王期旦日斬君盎弗信曰公何為者司馬曰¶