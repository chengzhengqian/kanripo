祀余狐突對曰臣聞神不食非其宗君其祀毋乃絶乎¶
君其圖之申生曰諾吾將復請帝後十日(左傳曰/七日)新城¶
西偏將有巫者見我焉(杜預曰將/因巫以見)許之遂不見(杜預曰/狐突許)¶
(其言申生/之象亦沒)及期而往復見申生告之曰帝許罰有罪矣¶
弊於韓(賈逵曰弊敗/也韓晉韓原)兒乃謡曰恭太子更葬矣後十四¶
年晉亦不昌昌乃在兄邳鄭使秦聞里克誅乃說秦繆¶
公曰吕省郤稱冀芮實為不從(杜預曰三子晉大夫/不從不與秦賂也)若重¶
賂與謀出晉君入重耳事必就秦繆公許之使人與歸¶