(音鋭駰案郭璞曰野馬如馬/而小騊駼似馬&KR1495;車軸頭)乘遺風而射游騏(漢書音/義曰遺)¶
(風千里馬爾雅曰巂如/馬一角不角者騏也)儵眒淒浰(徐廣曰淒音七見反/浰音力詣反駰案漢)¶
(書音義曰/皆疾也)靁動熛至星流霆擊弓不虚發中必決眥(韋/昭)¶
(曰在目所指中/必決于眼眥也)洞胸逹腋絶乎心繫獲若雨獸掩草蔽¶
地於是楚王乃弭節裵回(郭璞曰或云節今/之所杖信節也)翺翔容與¶
覽乎隂林觀壯士之暴怒與猛獸之恐懼徼&KR1679;受詘(徐/廣)¶
(曰&KR1679;音劇駰案郭璞曰&KR1679;疲極也詘/盡也言獸有倦游者則徼而取之)殫睹衆物之變態¶
於是鄭女曼姬(郭璞曰曼姬謂鄧/曼姬婦人之總稱)被阿錫(漢書音義曰/阿細繒也錫)¶