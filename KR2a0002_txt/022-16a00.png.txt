志也歌詠其聲也舞動其容也三者本乎心然後樂氣¶
從之是故情深而文明氣盛而化神和順積中而英華¶
發外唯樂不可以為偽(鄭𤣥曰三者本志也聲也容也/言無此本於内則不能為樂耳)¶
樂者心之動也聲者樂之象也文采節奏聲之飾也君¶
子動其本樂其象然後治其飾是故先鼓以警戒(鄭𤣥/曰將)¶
(奏樂先擊鼓/以警戒衆也)三步以見方(鄭𤣥曰將舞必先三舉足以/見其舞之漸也王肅曰舞武)¶
(樂三步為一節/者以見伐道也)再始以著往(鄭𤣥曰武舞再更始/以明代紂時再往之)復亂¶
以飭歸(鄭𤣥曰謂鳴鐃而/退明以整歸德也)奮疾而不拔也(王肅曰舞雖/奮疾而不失)¶