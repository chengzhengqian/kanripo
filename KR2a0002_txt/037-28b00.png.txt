興兵伐我渡河取王官封殽尸而去晉恐不敢出遂城¶
守五年晉伐秦取新城(服䖍曰秦邑/新所作城也)報王官役也六年¶
趙衰成子欒貞子咎季子犯霍伯皆卒(賈逵曰欒貞子/欒枝也霍伯先)¶
(且居/也)趙盾代趙衰執政七年八月襄公卒太子夷臯少¶
晉人以難故(服䖍曰晉國/數有患難)欲立長君趙盾曰立襄公弟¶
雍好善而長先君愛之且近於秦秦故好也立善則固¶
事長則順奉愛則孝結舊好則安賈季曰不如其弟樂¶
辰嬴嬖於二君(服䖍曰辰嬴懷嬴/也二君懷公文公)立其子民必安之趙¶