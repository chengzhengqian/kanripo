甲大夫之徒皆徃歸之(劉向别録曰鬻子名熊封於楚/辛甲故殷之臣事紂葢七十五)¶
(諫而不聽去至周召公與語賢之告文王文王親也/自迎之以為公卿封長子長子今上黨所治縣是)崇侯¶
虎譖西伯於殷紂曰西伯積善累徳諸侯皆嚮之將不¶
利於帝帝紂乃囚西伯於羑里閎夭之徒患之乃求有¶
莘氏美女驪戎之文馬有熊九駟他竒怪物因殷嬖臣¶
費仲而獻之紂紂大説曰此一物足以釋西伯况其多¶
乎乃赦西伯賜之弓矢斧鉞使西伯得征伐曰譖西伯¶
者崇侯虎也西伯乃獻洛西之地以請紂去炮烙之刑¶