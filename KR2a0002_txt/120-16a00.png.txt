治放尹齊以為敢摯行稍遷至主爵都尉列九卿天子¶
以為能南越反拜為樓船將軍有功封將梁侯為荀彘¶
所縛(徐廣曰受封四年征/朝鮮還贖為庶人)居久之病死而温舒復為中¶
尉為人少文居廷惽惽不辯至於中尉則心開督盜賊¶
素習關中俗知豪惡吏豪惡吏盡復為用為方略吏苛¶
察盜賊惡少年投缿(徐廣曰音項器名也/如今之投書函中)購告言姦置¶
伯格長(徐廣曰一作落古村落字亦/作格街陌屯落皆設督長也)以牧司姦盜賊温¶
舒為人讇善事有勢者即無勢者視之如奴有勢家雖¶