二十二嵗以主爵為右将軍從大将軍出定襄迷失道¶
當斬贖為庶人　將軍曹襄以平陽侯為後将軍從大¶
将軍出定襄襄曹參孫也　将軍韓説弓髙侯庶孫也¶
以校尉從大将軍有功為龍頟侯坐酎金失侯元鼎六¶
年以待詔為横海将軍撃東越有功為按道侯以太初¶
三年為游撃将軍屯於五原外列城為光禄勲掘蠱太¶
子宫衛太子殺之　将軍郭昌雲中人也以校尉從大¶
将軍元封四年以太中大夫為拔胡将軍屯朔方還撃¶