應隨之者也夫自漢之為天數者星則唐都氣則王朔¶
占嵗則魏鮮故甘石厯五星法唯獨熒惑有反逆行逆¶
行所守及他星逆行日月薄蝕(孟康曰日月無光曰薄/京房易傳曰日赤黃為)¶
(薄或曰不交而蝕曰薄韋昭/曰氣往廹之為薄虧損為蝕)皆以為占余觀史記考行¶
事百行之中五星無出而不反逆行反逆行嘗盛大而¶
變色日月薄蝕行南北有時此其大度也故紫宫房心¶
權衡咸池虚危列宿部星此天之五官坐位也為經不¶
移徙大小有差濶狹有常(孟康曰濶狹若三/台星相去逺近)水火金木¶