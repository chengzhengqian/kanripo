(帝有所愛幸姬王夫人/窈窕好容質性嬛佞)夫人卒少翁以方術葢夜致王¶
夫人及竈鬼之貌云天子自帷中望見焉於是乃拜少¶
翁為文成將軍賞賜甚多以客禮禮之文成言曰上即¶
欲與神通宫室被服不象神神物不至乃作畫雲氣車¶
及各以勝日(漢書音義曰如火勝金/用丙與丁日不用庚辛)駕車辟惡鬼又作¶
甘泉宫中為臺室畫天地泰一諸神而置祭具以致天¶
神居歳餘其方益衰神不至乃為帛書以飯牛詳弗知¶
也言此牛腹中有竒殺而視之得書書言甚怪天子疑¶