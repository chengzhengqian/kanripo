亷子也早死有子曰女防女防生旁臯旁臯生太几太¶
几生大駱大駱生非子以造父之寵皆蒙趙城姓趙氏¶
非子居犬丘(徐廣曰今/槐里也)好馬及畜善養息之犬丘人言¶
之周孝王孝王召使主馬于汧渭之間馬大蕃息孝王¶
欲以為大駱適嗣申侯之女為大駱妻生子成為適申¶
侯乃言孝王曰昔我先酈山之女為戎胥軒妻生中潏¶
以親故歸周保西垂西垂以其故和睦今我復與大駱¶
妻生適子成申駱重婚西戎皆服所以為王王其圖之¶