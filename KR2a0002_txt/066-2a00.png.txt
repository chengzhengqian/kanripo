公之業東復侵地迺遂西入秦因孝公寵臣景監以求見孝¶
公孝公既見衛鞅語事良乆孝公時時睡弗聽罷而孝公怒¶
景監曰子之客妄人耳安足用邪景監以讓衛鞅衛鞅曰¶
吾說公以帝道其志不開悟矣後五日復求見鞅鞅復見孝¶
公益愈然而未中旨罷而孝公復讓景監景監亦讓鞅鞅曰¶
吾說公以王道而未入也請復見鞅鞅復見孝公孝公善¶
之而未用也罷而去孝公謂景監曰汝客善可與語矣鞅¶
曰吾說公以霸道其意欲用之矣誠復見我我知之矣衛¶