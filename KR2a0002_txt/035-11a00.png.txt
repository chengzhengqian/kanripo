上城見戎州(賈逵曰戎州/戎人之邑)曰戎虜何為是戎州病之十¶
月戎州告趙簡子簡子圍衛十一月莊公出犇衛人立¶
公子斑師為衛君(左傳曰斑師/襄公之孫)齊伐衛虜斑師更立公¶
子起為衛君(服䖍曰起/靈公子)衛君起元年衛石曼專逐其君¶
起起犇齊衛出公輒自齊復歸立初出公立十二年亡¶
亡在外四年復入出公後元年賞從亡者立二十一年¶
卒出公季父黔攻出公子而自立是為悼公悼公五年¶
卒子敬公弗立(世本云敬/公費也)敬公十九年卒子昭公糾立¶