㣲(孟康曰犯七星已内光芒相及也韋/昭曰自下觸之曰犯居其宿曰守)軒轅營室主命惡¶
之心為明堂營惑廟也謹候此厯斗之會以定填星之¶
位曰中央土主季夏日戊巳黃帝主德女主象也嵗填¶
一宿其所居國吉未當居而居若已去而復還還居之¶
其國得土不乃得女若當居而不居既已居之又西東¶
去其國失土不乃失女不可舉事用兵其居久其國福¶
厚易福薄(徐廣曰易/猶輕速也)其一名曰地侯主嵗嵗行十二度¶
百十二分度之五日行二十八分度之一二十八嵗周¶