可以成大功今獨為亡秦嬰城而堅守臣竊為足下危¶
之陳留令曰秦法至重也不可以妄言妄言者無類吾¶
不可以應先生所以教臣者非臣之意也願勿復道酈¶
生留宿卧夜半時斬陳留令首踰城而下報沛公沛公¶
引兵攻城縣令首於長竿以示城上人曰趣下而令頭¶
已斷矣今後下者必先斬之於是陳留人見令已死遂¶
相率而下沛公沛公舍陳留南城門上因其庫兵食積¶
粟留出入三月從兵以萬數遂入破秦¶