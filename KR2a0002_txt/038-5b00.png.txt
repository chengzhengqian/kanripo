君肉袒謝乃釋之二十二年伐黃二十六年滅英(徐廣/曰年)¶
(表及他本皆作/英一本作黃)三十三年宋襄公欲為盟會召楚楚王¶
怒曰召我我將好往襲辱之遂行至盂遂執辱宋公已¶
而歸之三十四年鄭文公南朝楚楚成王北伐宋敗之¶
泓射傷宋襄公襄公遂病創死三十五年晉公子重耳¶
過成王以諸侯客禮饗而厚送之於秦三十九年魯僖¶
公來請兵以伐齊楚使申侯將兵伐齊取穀(杜預曰濟/北穀城縣)¶
置齊桓公子雍焉齊桓公七子皆奔楚楚盡以為上大¶