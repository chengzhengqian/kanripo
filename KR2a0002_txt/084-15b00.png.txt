臣中庶子䝉嘉嘉為先言於秦王曰燕王誠振怖大王¶
之威不敢舉兵以逆軍吏願舉國為内臣比諸侯之列¶
給貢職如郡縣而得奉守先王之宗廟恐懼不敢自陳¶
謹斬樊於期之頭及獻燕督亢之地圖函封燕王拜送¶
于庭使使以聞大王唯大王命之秦王聞之大喜乃朝¶
服設九賓見燕使者咸陽宮荆軻奉樊於期頭函而秦¶
舞陽奉地圖匣以次進至陛秦舞陽色變振恐羣臣怪¶
之荆軻顧笑舞陽前謝曰北蕃蠻夷之鄙人未嘗見天¶