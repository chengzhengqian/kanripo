生皆誦法孔子今上皆重法繩之臣恐天下不安唯上¶
察之始皇怒使扶蘇北監䝉恬於上郡三十六年熒惑¶
守心有墜星下東郡至地為石(徐廣曰表/云石畫隕)黔首或刻其¶
石曰始皇帝死而地分始皇聞之遣御史逐問莫服盡¶
取石旁居人誅之因燔銷其石始皇不樂使博士為仙¶
真人詩及行所游天下傳令樂人謌弦之秋使者從關¶
東夜過華陰平舒道有人持璧遮使者曰為吾遺滈池¶
君(服䖍曰水神也張晏曰武王居鎬鎬池君則武王也/武王代商故神云始皇荒滛若紂矣今亦可伐也孟)¶