而以為校尉乃説武臣曰陳王起蘄至陳而王非必立¶
六國後將軍今以三千人下趙數十城獨介居河北(晉/灼)¶
(曰介音戞讚曰/方言云介持也)不王無以填之且陳王聽讒還報恐不¶
脱於禍又不如立其兄弟不即立趙後將軍毋失時時¶
間不容息武臣乃聽之遂立為趙王以陳餘為大將軍¶
張耳為右丞相邵騷為左丞相使人報陳王陳王大怒¶
欲盡族武臣等家而發兵擊趙陳王相國房君諫曰秦¶
未亡而誅武臣等家此又生一秦也不如因而賀之使¶