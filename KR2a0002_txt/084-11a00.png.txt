而求福計淺而怨深連結一人之後交不顧國家之大¶
害此謂資怨而助禍矣夫以鴻毛燎於爐炭之上必無¶
事矣且以鵰鷙之秦行怨㬥之怒豈足道哉燕有田光¶
先生其為人知深而勇沈可與謀太子曰願因太傅而¶
得交於田先生可乎鞠武曰敬諾出見田先生道太子¶
願圖國事於先生也田光曰敬奉教乃造焉太子逢迎¶
却行為導跪而蔽席(徐廣曰蔽一/作撥一作拔)田光坐定左右無人¶
太子避席而請曰燕秦不兩立願先生留意也田光曰¶