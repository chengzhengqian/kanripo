族長鄉里之中長幼同聽之則莫不和順在閨門之内¶
父子兄弟同聽之則莫不和親故樂者審一以定和比¶
物以飾節節奏合以成文(鄭𤣥曰審一審其人聲也比/物謂雜金革土匏之属以成)¶
(文五聲八音克/諧相應和也)所以合和父子君臣附親萬民也是先¶
王立樂之方也故聽其雅頌之聲志意得廣焉執其干¶
戚習其俯仰詘信容貎得莊焉行其綴兆(鄭𤣥曰綴表/也所以表行)¶
(列/)要其節奏(鄭𤣥曰要/猶㑹也)行列得正焉進退得齊焉故樂¶
者天地之齊中和之紀(鄭𤣥曰紀/總要之名)人情之所不能免也¶