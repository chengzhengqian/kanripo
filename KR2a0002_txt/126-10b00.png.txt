介之蠱置之谿谷故牧人民為之城郭内經閭術外為¶
阡陌夫妻男女賦之田宅列其室屋為之圖籍别其名¶
族立官置吏勸以爵祿衣以桑麻養以五穀耕之耰之¶
(徐廣曰/音憂)鉏之耨之(徐廣曰耨/除草也)口得所嗜目得所美身受¶
其利以是觀之非强不至故曰田者不强囷倉不盈商¶
賈不强不得其贏婦女不强布帛不精官御不强其勢¶
不成大將不强卒不使令侯王不强沒世無名故云强¶
者事之始也分之理也物之紀也所求於强無不有也¶