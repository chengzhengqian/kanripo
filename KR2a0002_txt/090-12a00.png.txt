為乃遣張良往立信為齊王(徐廣曰四/年二月)徵其兵擊楚楚¶
已亡龍且項王恐使盱眙人武涉(張華曰武涉墓在/盱眙城東十五里)往¶
説齊王信曰天下共苦秦久矣相與戮力擊秦秦已破¶
計功割地分土而王之以休士卒今漢王復興兵而東¶
侵人之分奪人之地已破三秦引兵出關收諸侯之兵¶
以東擊楚其意非盡吞天下者不休其不知厭足如是¶
甚也且漢王不可必身居項王掌握中數矣項王憐而¶
活之然得脱輒倍約復擊項王其不可親信如此今足¶