多多益善何為為我禽信曰陛下不能將兵而善將將¶
此乃信之所以為陛下禽也且陛下所謂天授非人力¶
也陳豨拜為鉅鹿守(徐廣曰表云為趙/相國將兵守代也)辭於淮陰侯淮¶
陰侯挈其手辟左右與之步於庭仰天歎曰子可與言¶
乎欲與子有言也豨曰唯將軍令之淮陰侯曰公所居¶
天下精兵處也而公陛下之信幸臣也人言公之畔陛¶
下必不信再至陛下乃疑矣三至必怒而自將吾為公¶
從中起天下可圖也陳豨素知其能也信之曰謹奉教¶