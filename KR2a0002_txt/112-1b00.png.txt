無諸揺率越歸鄱陽令吴芮所謂鄱君者也從諸侯滅¶
秦當是之時項籍主命弗王(漢書音義曰主號令/諸侯不王無諸揺等)以故¶
不附楚漢擊項籍無諸揺率越人佐漢漢五年復立無¶
諸為閩越王王閩中故地都東冶孝惠三年舉髙帝時¶
越功曰閩君揺功多其民便附乃立揺為東海王(應劭/曰在)¶
(吴郡東南/濵海云)都東甌(徐廣曰今/之永寧也)世俗號為東甌王後數世¶
至孝景三年呉王濞反欲從閩越閩越未肯行獨東甌¶
從吴及吴破東甌受漢購殺吴王丹徒以故皆得不誅¶