剖符之封析珪而爵位為通侯居列東第終則遺顯號¶
於後世傳土地於子孫行事甚忠敬居位甚安佚名聲¶
施於無窮功烈著而不滅是以賢人君子肝腦塗中原¶
膏液潤野草而不辭也今奉幣役至南夷即自賊殺或¶
亡逃抵誅身死無名諡為至愚恥及父母為天下笑人¶
之度量相越豈不逺哉然此非獨行者之罪也父兄之¶
教不先子弟之率不謹也寡㢘鮮恥而俗不長厚也其¶
被刑戮不亦宜乎陛下患使者有司之若彼悼不肖愚¶