神於百邑使原過主霍泰山祠祀其後娶空同氏生子¶
子襄子為伯魯之不立也不肯立子且必欲傳位與伯¶
魯子代成君成君先死乃取代成君子浣立為太子襄¶
子立三十三年卒浣立是為獻侯獻侯少即位治中牟¶
(地理志曰河南中牟縣趙獻侯自耿徙此瓚曰中牟在/春秋之時是鄭之疆内也及三卿分晉則在魏之邦土)¶
(也趙界自漳水以北不及此春秋傳曰衛侯如晉過中/牟按中牟非衛適晉之次也汲郡古文曰齊師伐趙東)¶
(鄙圍中牟此中牟不在趙之/東也按中牟當漯水之北)襄子弟桓子逐獻侯自立¶
於代一年卒國人曰桓子立非襄子意乃共殺其子而¶