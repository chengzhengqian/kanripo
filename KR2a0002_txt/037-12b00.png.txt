畏里克為變賜里克死謂曰微里子寡人不得立雖然¶
子亦殺二君一大夫(服䖍曰奚齊/悼子荀息也)為子君者不亦難乎¶
里克對曰不有所廢君何以興欲誅之其無辭乎乃言¶
為此臣聞命矣遂伏劒而死於是邳鄭使謝秦未還故¶
不及難晉君改葬恭太子申生(韋昭曰獻公時申生/葬不如禮故改葬之)秋¶
狐突之下國(服䖍曰晋所滅國以為下邑一曰曲沃/有宗廟故謂之下在絳下故曰下國也)遇¶
申生申生與載而告之(杜預曰忽如夢而相見狐突/本為申生御故復使登車)曰¶
夷吾無禮余得請於帝(服䖍曰帝天/帝請罰有罪)將以晉與秦秦將¶