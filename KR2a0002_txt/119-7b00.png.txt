是景帝曰食肉不食馬肝不為不知味言學者無言湯¶
武受命不為愚遂罷是後學者莫敢明受命放殺者竇¶
太后好老子書召轅固生問老子書固曰此是家人言¶
耳太后怒曰安得司空城旦書乎(徐廣曰司空主刑徒/之官也駰案漢書音)¶
(義曰道家以儒法/為急比之於律令)乃使固入圈刺豕景帝知太后怒而¶
固直言無罪乃假固利兵下圈刺豕正中其心一刺豕¶
應手而倒太后黙然無以復罪罷之居頃之景帝以固¶
為廉直拜為清河王太傅(徐廣曰哀/王乗也)久之病免今上初¶