於是孝王曰昔柏翳為舜主畜畜多息故有土賜姓嬴¶
今其後世亦為朕息馬朕其分土為附庸邑之秦(徐廣/曰今)¶
(天水隴西/縣秦亭也)使復續嬴氏祀號曰秦嬴亦不廢申侯之女¶
子為駱適者以和西戎秦嬴生秦侯秦侯立十年卒生¶
公伯公伯立三年卒生秦仲秦仲立三年周厲王無道¶
諸侯或叛之西戎反王室滅犬丘大駱之族周宣王即¶
位(徐廣曰秦仲/之十八年也)乃以秦仲為大夫誅西戎西戎殺秦仲¶
秦仲立二十三年死於戎(毛詩序曰秦仲始大有/車馬禮樂侍御之好也)有子¶