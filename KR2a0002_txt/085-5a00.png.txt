而外樹怨於諸侯求國無危不可得也秦王乃除逐客¶
之令復李斯官(新序曰斯在遂中道上上諫書逹/始皇始皇使人逐至驪邑得還)卒用¶
其計謀官至廷尉二十餘年竟并天下尊王為皇帝以¶
斯為丞相夷郡縣城銷其兵刃示不復用使秦無尺土¶
之封不立子弟為王功臣為諸侯者使後無戰攻之患¶
始皇三十四年置酒咸陽宮博士僕射周青臣等頌稱¶
始皇威德齊人淳于越進諫曰臣聞之殷周之王千餘¶
歲封子弟功臣自為支輔今陛下有海内而子弟為匹¶