吏得親幸博士雖七十人特備員弗用丞相諸大臣皆¶
受成事倚辦於上上樂以刑殺為威天下畏罪持禄莫敢¶
盡忠上不聞過而日驕下懾伏謾欺以取容秦法不得¶
兼方(徐廣曰一/云并力)不驗輒死然候星氣者至三百人皆良¶
士畏忌諱䛕不敢端言其過天下之事無小大皆決於¶
上上至以衡石量書(石百二/十斤)日夜有呈不中呈不得休¶
息貪於權勢至如此未可為求仙藥於是乃亡去始皇¶
聞亡乃大怒曰吾前收天下書不中用者盡去之悉召¶