於衛立之是為惠公惠公桓公子也其母衛女曰少衛¶
姬避齊亂故在衛惠公二年長翟來(穀梁傳曰身横九/畆斷其首而載之)¶
(眉見/於軾)王子城父攻殺之(賈逵曰王子/城父齊大夫)埋之於北門晉趙¶
穿弑其君靈公十年惠公卒子頃公無野立初崔杼有¶
寵於惠公惠公卒髙國畏其偪也逐之崔杼奔衛頃公¶
元年楚莊王強伐陳二年圍鄭鄭伯降已復國鄭伯六¶
年春晉使郤克於齊齊使夫人帷中而觀之郤克上夫¶
人笑之郤克曰不是報不復渉河歸請伐齊晉侯弗許¶