濱河濱器皆不苦窳(史記音義曰音㳺/甫反駰謂窳病也)一年而所居成¶
聚二年成邑三年成都堯乃賜舜絺衣與琴為築倉廩¶
子牛羊瞽叟尚復欲殺之使舜上塗廩瞽叟從下縱火¶
焚廩舜乃以兩笠自扞而下去得不死後瞽叟又使舜¶
穿井舜穿井為匿空旁出舜既入深瞽叟與象共下土¶
實井舜從匿空出去(劉熈曰舜以權謀自免/亦大聖冇神人之助也)瞽叟象喜¶
以舜為己死象曰本謀者象象與其父母分於是曰舜¶
妻堯二女與琴象取之牛羊倉廩予父母象乃止舜宫¶