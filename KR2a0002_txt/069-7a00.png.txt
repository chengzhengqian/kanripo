輟伐魏蒲阪亡去(徐廣曰昭王元年/擊魏皮氏未拔去)樗里子與魏講罷¶
兵甘茂之亡秦奔齊逢蘇代代為齊使于秦甘茂曰臣¶
得罪于秦懼而遯逃無所容跡臣聞貧人女與富人女¶
㑹績貧人女曰我無以買燭而子之燭光幸有餘子可¶
分我餘光無損子明而得一斯便焉今臣困而君方使¶
秦而當路矣茂之妻子在焉願君以餘光振之蘇代許¶
諾遂致使于秦已因説秦王曰甘茂非常士也其居于¶
秦累世重矣自殽塞及至鬼谷(徐廣曰/在陽城)其地形險易皆¶