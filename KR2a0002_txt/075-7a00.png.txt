博徒辥公藏于賣漿家(徐廣曰漿/或作醪)公子欲見兩人兩人¶
自匿不肯見公子公子聞所在乃閒步往從此兩人游¶
甚歡平原君聞之謂其夫人曰始吾聞夫人弟公子天¶
下無雙今吾聞之乃妄從博徒賣漿者游公子妄人耳¶
夫人以告公子公子乃謝夫人去曰始吾聞平原君賢¶
故負魏王而救趙以稱平原君平原君之游徒豪舉耳¶
不求士也無忌自在大梁時常聞此兩人賢至趙恐不¶
得見以無忌從之游尚恐其不我欲也今平原君乃以¶