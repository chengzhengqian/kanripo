(知其/不愚)用之則行捨之則藏惟我與爾有是夫(孔安國曰/言可行則)¶
(行可止則止惟我與顔回同也樂肇曰用已而後行不/假隠以自髙不屈道以要名時人無知其實者惟我與)¶
(爾有/是行)回年二十九髮盡白蚤死孔子哭之慟曰自吾有¶
回門人益親(王肅曰顔回為孔子胥附/之反能使門人日親孔子)魯哀公問弟子¶
孰為好學孔子對曰有顔回者好學不遷怒不貳過不¶
幸短命死矣今也則亡(何晏曰凡人任情喜怒違理顔/回任道怒不過分遷者移也怒)¶
(當其理不移易也不貳/過者有不善未嘗復行)　閔損字子騫(鄭𤣥曰孔子弟/子目録云魯人)¶
少孔子十五歳孔子曰孝哉閔子騫人不間于其父母¶