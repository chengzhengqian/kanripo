亦宜乎晉卜御右慶鄭皆吉公曰鄭不孫(服䖍曰/孫順)乃更¶
令步陽御戎家僕徒為右(服虔曰二子/晉大夫也)進兵九月壬戌¶
秦繆公晉惠公合戰韓原惠公馬鷙不行秦兵至公窘¶
召慶鄭為御鄭曰不用卜敗不亦當乎遂去更令梁繇¶
靡御虢射為右輅秦繆公(服䖍曰/輅迎也)繆公壯士冒敗晉軍¶
晉軍敗遂失秦繆公反獲晉公以歸秦將以祀上帝繆¶
君姊為繆公夫人衰絰涕泣公曰得晉侯將以為樂今¶
乃如此且吾聞箕子見唐叔之初封曰其後必當大矣¶