而深惟曰夫詩書隠約者欲遂其志之思也昔西伯拘¶
羑里(徐廣曰/在湯隂)演周易孔子厄陳蔡作春秋屈原放逐著¶
離騷左丘失明厥有國語孫子臏脚而論兵法不韋遷¶
蜀世傳吕覽韓非囚秦説難孤憤詩三百篇大抵聖賢¶
發憤之所為作也此人皆意有所鬱結不得通其道也¶
故述往事思來者於是卒述陶唐以來至於麟止(張晏/曰武)¶
(帝獲麟遷以為述事之端上紀黄/帝下至麟止猶春秋止於獲麟也)自黄帝始維昔黄帝¶
法天則地四聖遵序(徐廣曰顓頊/帝嚳堯舜)各成法度唐堯遜位¶