能試有所長非茍而已也猗頓用盬鹽起(孔叢曰猗頓/魯之窮士也)¶
(耕則常饑桑則常寒聞朱公富往而問術焉朱公告之/曰子欲速富當畜五㹀於是乃適西河大畜牛羊于猗)¶
(氏之南十年之間其息不可計貲擬王/公馳名天下以興富於猗氏故曰猗頓)而邯鄲郭縱以¶
鐵冶成業與王者埓富烏氏倮(韋昭曰烏氏縣名/屬安定倮名也)畜牧¶
及衆斥賣求竒繒物間獻遺戎王(徐廣曰間一作奸不/以公正謂之奸也)¶
戎王什倍其償與之畜畜至用谷量馬牛(韋昭曰滿谷/則具不復數)¶
秦始皇帝令倮比封君以時與列臣朝請而巴蜀寡婦¶
清其先得丹穴(徐廣曰涪/陵出丹)而擅其利數世家亦不訾清¶