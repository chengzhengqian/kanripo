(王周公冢皆在京兆/長安鎬聚東社中也)太子誦代立是為成王成王少周¶
初定天下周公恐諸侯畔周公乃攝行政當國管叔蔡¶
叔羣弟疑周公與武庚作亂畔周周公奉成王命伐誅¶
武庚管叔放蔡叔以微子開代殷後國於宋頗收殷餘¶
民以封武王少弟封為衛康叔晉唐叔得嘉穀(鄭𤣥曰/二苗同)¶
(為一/穗)獻之成王成王以歸周公于兵所(徐廣曰歸/一作餽)周公¶
受禾東土魯天子之命(徐廣曰尚書序/云旅天子之命)初管蔡畔周周¶
公討之三年而畢定故初作大誥次作微子之命(孔安/國曰)¶