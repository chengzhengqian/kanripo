佩六國相印乎于是散千金以賜宗族朋友初蘇秦之¶
燕貸百錢為資及得富貴以百金償之徧報諸所嘗見¶
徳者其從者有一人獨未得報乃前自言蘇秦曰我非¶
忘子子之與我至燕再三欲去我易水之上方是時我¶
困故望子深是以後子子今亦得矣蘇秦既約六國從¶
親歸趙趙肅侯封為武安君乃投從約書于秦秦兵不¶
敢闚函谷闗十五年其後秦使犀首欺齊魏與共伐趙¶
欲敗從約齊魏伐趙趙王讓蘇秦蘇秦恐請使燕必報¶