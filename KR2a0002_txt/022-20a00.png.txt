(知音樂/異意)子夏答曰夫古者天地順而四時當民有德而¶
五穀昌疾疢不作而無妖祥此之謂大當(鄭𤣥曰當謂/不失其所也)¶
然後聖人作為父子君臣以為之紀綱紀綱既正天下¶
大定天下大定然後正六律和五聲弦歌詩頌此之謂¶
德音德音之謂樂詩曰莫其德音其德克明克明克類¶
克長克君王此大邦克順克俾(鄭𤣥曰德正應和曰莫/照臨四方曰明勤施無)¶
(私曰類教誨不倦曰長慶賞刑威曰君慈/和徧服曰順俾當為比擇善而從之曰比)俾於文王其¶
德靡悔既受帝祉施於孫子此之謂也(鄭𤣥曰施延也/言文王之德皆)¶