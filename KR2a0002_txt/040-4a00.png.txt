欲妻之忽謝曰我小國非齊敵也時祭仲與俱勸使取¶
之曰君多内寵(服䖍曰言庶/子有寵者多)太子無大援將不立三公¶
子皆君也所謂三公子者太子忽其弟&KR0691;次弟子亹也¶
四十三年鄭莊公卒初祭仲甚有寵于莊公莊公使為¶
卿公使娶鄧女生太子忽故祭仲立之是為昭公莊公¶
又娶宋雍氏女(賈逵曰雍氏黃帝之孫/姞姓之後為宋大夫)生厲公突雍氏¶
有寵於宋(服䖍曰為宋正/卿故曰有寵)宋莊公聞祭仲之立忽乃使¶
人誘召祭仲而執之曰不立突將死亦執突以求賂焉¶