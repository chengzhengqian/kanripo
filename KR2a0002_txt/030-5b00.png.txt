使連稱管至父戍葵邱(賈逵曰連稱管至父皆齊大夫/杜預曰臨菑縣西有地名葵邱)¶
𤓰時而往及𤓰而代(服䖍曰𤓰時七月/及𤓰謂後年𤓰時)往戍一歲卒𤓰¶
時而公弗為發代或為請代公弗許故此二人怒因公¶
孫無知謀作亂連稱有從妹在公宫無寵(服䖍曰為/妾在宮也)使¶
之間襄公(王肅曰候/公之間隙)曰事成以女為無知夫人冬十二¶
月襄公游姑棼(賈逵曰/齊地也)遂獵沛邱(杜預曰安樂博昌/縣南有地名貝邱)見¶
彘從者曰彭生(服䖍曰公見彘從者乃/見彭生鬼改形為豕也)公怒射之彘人¶
立而啼公懼墜車傷足失屨反而鞭主屨者茀三百茀出¶