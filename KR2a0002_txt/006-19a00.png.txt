地材皆至關中計宫三百關外四百餘於是立石東海¶
上胊界中以為秦東門因徙三萬家麗邑五萬家雲陽¶
皆復不事十歲盧生説始皇曰臣等求芝竒藥仙者常¶
弗遇類物有害之者方中人主時為微行以辟惡鬼惡¶
鬼辟真人至人主所居而人臣知之則害於神真人者¶
入水不濡入火不爇陵雲氣與天地乆長今上治天下¶
未能恬淡願上所居宫毋令人知然後不死之藥殆可¶
得也於是始皇曰吾慕真人自謂真人不稱朕乃令咸¶