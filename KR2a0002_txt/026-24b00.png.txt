山(徐廣曰闗中亦復有/中山也非魯中山)有黃白雲降盖若獸為符路弓¶
乗矢集獲壇下報祠大享(徐廣曰一云/大報祠享)唯受命而帝者¶
心知其意而合德焉鼎宜見於祖禰藏於帝廷以合明¶
應制曰可入海求蓬萊者言蓬萊不逺而不能至者殆¶
不見其氣上乃遣望氣佐候其氣云其秋上幸雍且郊¶
或曰五帝太一之佐也宜立太一而上親郊之上疑未¶
定齊人公孫卿曰今年得寶鼎其冬辛巳朔旦冬至與¶
黃帝時等卿有札書曰黃帝得寶鼎宛朐問於鬼臾區¶