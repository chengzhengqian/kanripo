欲上書報天子軍曲折廣未對大將軍使長史急責廣¶
之幕府對簿廣曰諸校尉無罪乃我自失道吾今自上¶
簿至莫府廣謂其麾下曰廣結髪與匈奴大小七十餘¶
戰今幸從大將軍出接單于兵而大將軍又徙廣部行¶
囬逺而又迷失道豈非天哉且廣年六十餘矣終不能¶
復對刀筆之吏遂引刀自剄廣軍士大夫一軍皆哭百¶
姓聞之知與不知無老壯皆為垂涕而右將軍獨下吏¶
當死贖為庶人廣子三人當户椒敢為郎天子與韓嫣¶