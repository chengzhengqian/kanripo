夷先生之宗廟公子當何面目立天下乎語未及卒公¶
子立變色告車趣駕歸救魏魏王見公子相與泣而以¶
上將軍印授公子公子遂將魏安釐王三十年公子使¶
使遍告諸侯諸侯聞公子將各遣將將兵救魏公子率¶
五國之兵破秦軍于河外走䝉驁遂乘勝逐秦軍至函¶
谷關抑秦兵秦兵不敢出當是時公子威振天下諸侯¶
之客進兵法公子皆名之故世俗稱魏公子兵法(劉歆/七畧)¶
(有魏公子兵法二/十一篇圖七卷)秦王患之乃行金萬斤于魏求晉鄙¶