出亡凡十九歲而得入時年六十二矣晉人多附焉文¶
公元年春秦送重耳至河咎犯曰臣從君周旋天下過¶
亦多矣臣猶知之況於君乎請從此去矣重耳曰若反¶
國所不與子犯共者河伯視之乃投璧河中以與子犯¶
盟是時介子推從在船中乃笑曰天實開公子而子犯¶
以為已功而要市於君固足羞也吾不忍與同位乃自¶
隱渡河秦兵圍令狐晉軍于廬柳(韋昭曰廬/柳晉地也)二月辛丑¶
咎犯與秦晉大夫盟於郇(杜預曰解縣/西北有郇城)壬寅重耳入於¶