(名隨斗杓所指建十二月若厯誤/春三月當指辰而指已是謂失序)堯復遂重黎之後不¶
忘舊者使復典之而立羲和之官明時正度則隂陽調¶
風雨節茂氣至民無夭疫年耆禪舜申戒文祖云(徐廣/曰戒)¶
(一作/敇)天之厯數在爾躬(何晏曰厯數/謂列次也)舜亦以命禹(孔安/國曰)¶
(舜亦以堯命已/之辭命禹也)由是觀之王者所重也夏正以正月殷¶
正以十二月周正以十一月盖三王之正若循環窮則¶
反本天下有道則不失紀序無道則正朔不行於諸侯¶
幽厲之後周室微陪臣執政史不記時君不告朔(鄭𤣥/曰禮)¶