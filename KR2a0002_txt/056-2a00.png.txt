自初王通歴已十一年矣梁王十四年入朝十七年十¶
八年比年入朝留其明年乃之國二十一年入朝二十¶
二年孝文帝崩二十四年入朝二十五年復入朝是時¶
上未置太子也上與梁王燕飲嘗從容言曰千秋萬歲¶
後傳於王王辭謝雖知非至言然心内喜太后亦然其¶
春吳楚齊趙七國反吳楚先擊梁棘壁(文潁曰/地名)殺數萬¶
人梁孝王城守睢陽而使韓安國張羽等為大將軍以¶
距吳楚吳楚以梁為限不敢過而西與太尉亞夫等相¶