項羽至雎陽聞海春侯破乃引兵還漢軍方圍鍾離昧¶
於滎陽東項羽至盡走險阻韓信已破齊使人言曰齊¶
邊楚(文穎曰/邊近也)權輕不為假王恐不能安齊漢王欲攻之¶
留侯曰不如因而立之使自為守乃遣張良操印綬立¶
韓信為齊王(徐廣曰/三月)項羽聞龍且軍破則恐使盱台人¶
武涉徃説韓信韓信不聽漢楚乆相持未決丁壯苦軍¶
旅老弱罷轉饟漢王項羽相與臨廣武之間而語項羽¶
欲與漢王獨身挑戰漢王數項羽曰始與項羽俱受命¶