(北落則/吉也)危東六星兩兩相比曰司空營室為清廟曰離¶
宫閣道漢中四星曰天駟旁一星曰王良王良策馬車¶
騎滿野旁有八星絶漢曰天潢天潢旁江星江星動人¶
涉水杵臼四星在危南匏𤓰有青黑星守之魚鹽貴南¶
斗為廟其北建星建星者旗也牽牛為犧牲其北河鼓¶
河鼓大星上將左右左右將婺女其北織女織女天女¶
孫也(徐廣曰孫/一作名)察日月之行以揆嵗星順逆曰東方木¶
主春曰甲乙義失者罰出歲星歲星贏縮以其舍命國¶