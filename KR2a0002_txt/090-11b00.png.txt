走齊王廣亡去信遂追北至城陽皆虜楚卒漢四年遂¶
皆降平齊使人言漢王曰齊偽詐多變反覆之國也南¶
邊楚不為假王以鎮之其勢不定願為假王便當是時¶
楚方急圍漢王於滎陽韓信使者至發書(張晏曰發信/使者所齎書)¶
漢王大怒罵曰吾困於此旦暮望若來佐我乃欲自立¶
為王張良陳平躡漢王足因附耳語曰漢方不利寧能¶
禁信之王乎不如因而立善遇之使自為守不然變生¶
漢王亦悟因復罵曰大丈夫定諸侯即為真王耳何以假¶