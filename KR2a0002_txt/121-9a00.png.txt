益壯更名烏孫馬曰西極名大宛馬曰天馬云而漢始¶
築令居以西(徐廣曰/屬金城)初置酒泉郡以通西北國因益發¶
使抵安息奄蔡黎軒條枝身毒國而天子好宛馬使者¶
相望於道諸使外國一輩大者數百少者百餘人人所¶
齎操大放博望侯時其後益習而衰少焉漢率一歲中¶
使多者十餘少者五六輩逺者八九嵗近者數嵗而反¶
是時漢既滅越而蜀西南夷皆震請吏入朝於是置益¶
州越嶲䍧牱沈黎汶山郡欲地接以前通大夏(李竒曰/欲地界)¶