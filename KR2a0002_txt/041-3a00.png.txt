之廼遂立太子是為靈公發兵距所迎襄公弟於秦者¶
靈公既立趙盾益專國政靈公立十四年益驕趙盾驟¶
諫靈公弗聽及食熊蹯胹不熟殺宰人持其尸出趙盾¶
見之靈公由此懼欲殺盾盾素仁愛人嘗所食桑下餓¶
人反扞救盾盾得以亡未出境而趙穿弑靈公而立襄¶
公弟黑臀是為成公趙盾復反任國政君子譏盾為正¶
卿亡不出境反不討賊故太史書曰趙盾弑其君晉景¶
公時而趙盾卒諡為宣孟子朔嗣趙朔晉景公之三年¶