通其學當年不能究其禮故曰博而寡要勞而少功若¶
夫列君臣父子之禮序夫婦長幼之别雖百家弗能易¶
也墨者亦尚堯舜道言其德行曰堂高三尺土階三等¶
茅茨不翦采椽不刮食土簋(徐廣曰一作溜駰案服/䖍曰土簋用土作此器)啜¶
土刑糲梁之食(張晏曰一斛粟七斗米為糲瓚曰五斗/粟三斗米為糲音剌韋昭曰糲礲也)¶
藜藿之羮夏日葛衣冬日鹿裘其送死桐棺三寸舉音¶
不盡其哀教喪禮必以此為萬民之率使天下法若此¶
則尊卑無别也夫世異時移事業不必同故曰儉而難¶