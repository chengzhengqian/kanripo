陽五月兵皆罷歸家諸侯子在闗中者復之十二歳其¶
歸者復之六歳食之一歲髙祖置酒雒陽南宫髙祖曰¶
列侯諸將無敢隱朕皆言其情吾所以有天下者何項¶
氏之所以失天下者何髙起王陵對曰(孟康曰姓髙名/起瓚曰漢帝年)¶
(紀髙帝時有信平侯臣陵都武侯臣起魏相/丙吉奏亊髙帝時奏事有將軍臣陵臣起)陛下慢而¶
侮人項王仁而愛人然陛下使人攻城略地所降下者¶
因以予之與天下同利也項羽妬賢嫉能有功者害之¶
賢者疑之戰勝而不予人功得地而不予人利此所以¶