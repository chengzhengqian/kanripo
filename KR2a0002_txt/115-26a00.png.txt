於憂勤而終於佚樂者也然則受命之符合在於此矣¶
方將増泰山之封加梁父之事鳴和鸞揚樂頌上咸五¶
下登三(徐廣曰咸一作函駰案韋昭/曰咸同於五帝登三王之上)觀者未睹指徳者¶
未聞音猶鷦明已翔乎寥廓而羅者猶視乎藪澤悲夫¶
於是諸大夫芒然喪其所懐來而失厥所以進喟竝稱¶
曰允哉漢徳此鄙人之所願聞也百姓雖怠請以身先¶
之敞罔靡徙因遷延而辭避其後人有上書言相如使¶
時受金失官居嵗餘復召為郎相如口吃而善著書常¶