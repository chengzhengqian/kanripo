然黃帝後世何王天下之久逺邪曰傳云天下之君王¶
為萬夫之黔首請贖民之命者帝有福萬世黃帝是也¶
五政明則修禮義因天時舉兵征伐而利者王有福千¶
世蜀王黃帝後世也至今在漢西南五千里常來朝降¶
輸獻於漢非以其先之有徳澤流後世邪行道徳豈可¶
以忽乎哉人君王者舉而觀之漢大將軍霍子孟名光¶
者亦黃帝後世也此可為博聞逺見者言固難為淺聞¶
者説也何以言之古諸侯以國為姓霍者國名也武王¶