尹負鼎而勉湯以王百里奚飯牛車下而繆公用霸作¶
先合然後引之大道騶衍其言雖不軌儻亦有牛鼎之¶
意乎自騶衍與齊之稷下先生如淳于髠慎到環淵¶
接子田駢騶奭之徒各著書言治亂之事以干世主豈¶
可勝道哉　淳于髠齊人也博聞彊記學無所主其陳¶
説慕晏嬰之為人也然而承意觀色為務客有見髠于¶
梁恵王恵王屏左右獨坐而再見之終無言也恵王怪¶
之以譲客曰子之稱淳于先生管晏不及及見寡人寡¶