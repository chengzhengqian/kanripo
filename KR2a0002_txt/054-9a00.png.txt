滎陽平受詔立復馳至宮哭甚哀因奏事喪前吕太后¶
哀之曰君勞出休矣平畏讒之就因固請得宿衞中太¶
后乃以為郎中令曰傅教孝恵(如淳曰傅/相之𫝊也)是後吕&KR0912;讒¶
乃不得行樊噲至則赦復爵邑孝恵帝六年相國曹參¶
卒以安國侯王陵為右丞相(徐廣曰王陵以客從起豐/以廄將别守豐上東因從)¶
(戰不利奉孝恵魯元出雎水中封為雍侯髙帝八年/定食安國二十一年卒諡武侯至𤣥孫坐酎金國除)陳¶
平為左丞相王陵者故沛人始為縣豪髙祖㣲時兄事¶
陵陵少文任氣好直言及髙祖起沛入至咸陽陵亦自¶