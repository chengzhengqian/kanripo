詐偽之心有淫佚作亂之事是故彊者脅弱衆者暴寡¶
知者詐愚勇者苦怯疾病不養老幼孤寡不得其所此¶
大亂之道也是故先王制禮樂人為之節(鄭𤣥曰為作/法度以遏其)¶
(欲也王肅曰以人為/之節言得其中也)衰麻哭泣所以節喪紀也鐘鼓干¶
戚所以和安樂也婚姻冠䈂所以别男女也(鄭𤣥曰男/二十而冠)¶
(女許嫁/而䈂)射鄉食饗所以正交接也(鄭𤣥曰射郷/大射鄉飲禮)禮節民¶
心樂和民聲政以行之刑以防之禮樂刑政四達而不¶
悖則王道備矣樂者為同禮者為異(鄭𤣥曰同謂協好/惡也異謂别貴賤)¶