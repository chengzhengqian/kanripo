之立而長吏以為十二渠橋絶馳道相比近不可欲合¶
渠水且至馳道合三渠為一橋鄴民人父老不肯聽長¶
吏以為西門君所為也賢君之法式不可更也長吏終¶
聴置之故西門豹為鄴令名聞天下澤流後世無絶已¶
時幾可謂非賢大夫哉傳曰子産治鄭民不能欺子賤¶
治單父民不忍欺西門豹治鄴民不敢欺三子之才能¶
誰最賢哉辯治者當能别之(魏文帝問羣臣三不欺於/君徳孰優太尉鍾絲司徒)¶
(華歆司空王朗對曰臣以為君任徳則臣感義而不忍/欺君任察則臣畏覺而不能欺君任刑則臣畏罪而不)¶