故表籍所診期決死生觀所失所得者合脈法以故至¶
今知之問臣意曰所期病決死生或不應期何故對曰¶
此皆飲食喜怒不節或不當飲藥或不當針灸以故不¶
中期死也問臣意意方能知病死生論藥用所宜諸侯¶
王大臣有嘗問意者不及文王病時(徐廣曰齊文王也/文以文十五年卒)¶
不求意診治何故對曰趙王膠西王濟南王呉王皆使¶
人来召臣意臣意不敢徃文王病時臣意家貧欲為人¶
治病誠恐吏以除拘臣意也(徐廣曰時諸侯/得自拜除吏)故移名數¶