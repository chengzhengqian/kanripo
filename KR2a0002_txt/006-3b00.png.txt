在戰中亦拜爵一級毐等敗走即令國中有生得毐賜¶
錢百萬殺之五十萬盡得毐等衛尉竭(漢書百官表/曰衛尉秦官)内¶
史肆佐弋竭(漢書百官表曰秦時少府有佐/弋漢武帝改為佽飛掌弋射者)中大夫令¶
齊等二十人皆梟首(縣首於木/上曰梟)車裂以徇滅其宗及其¶
舎人輕者為鬼薪(應劭曰取薪給宗廟為鬼薪/也如淳曰律説鬼薪作三歳)及奪爵¶
遷蜀四千餘家家房陵四月寒凍有死者楊端和攻衍¶
氏彗星見西方又見北方從斗以南八十日十年(徐廣/曰甲)¶
(子/)相國吕不韋坐嫪毐免桓齮為將軍齊趙來置酒齊¶