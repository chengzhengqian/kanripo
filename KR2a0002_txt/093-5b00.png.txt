不見臣等計事顧獨與一宦者絶乎且陛下獨不見趙¶
高之事乎高帝笑而起其後盧綰反高帝使噲以相國¶
擊燕是時高帝病甚人有惡噲黨於呂氏即上一日宫¶
車晏駕則噲欲以兵盡誅滅戚氏趙王如意之屬高帝¶
聞之大怒乃使陳平載絳侯代將而即軍中斬噲陳平¶
畏呂后執噲詣長安至則高祖已崩呂后釋噲使復爵¶
邑孝惠六年樊噲卒諡為武侯子伉代侯而伉母呂須¶
亦為臨光侯高后時用事專權大臣盡畏之伉代侯九¶