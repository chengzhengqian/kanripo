王幸姬幸姬為言昭王昭王釋孟嘗君孟嘗君得出即¶
馳去更封傳變名姓以出關夜半至函谷關秦昭王後¶
悔出孟嘗君求之已去即使人馳傳逐之孟嘗君至關¶
關法雞鳴而出客孟嘗君恐追至客之居下坐者有能¶
為雞鳴而雞盡鳴遂發傳出出如食頃秦追果至關已¶
後孟嘗君出乃還始孟嘗君列此二人于賓客賓客盡¶
羞之及孟嘗君有秦難卒此二人拔之自是之後客皆¶
服孟嘗君過趙趙平原君客之趙人聞孟嘗君賢出觀¶