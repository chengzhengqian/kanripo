大王大王至又皆阬之百姓豈有歸心從此以東梁地¶
十餘城皆恐莫肯下矣項王然其言乃赦外黃當阬者¶
東至雎陽聞之皆爭下項王漢果數挑楚軍戰楚軍不¶
出使人辱之五六日大司馬怒渡兵氾水(張晏曰汜水/在濟陰界如)¶
(淳曰汜音祀左傳曰鄙在鄭地汜瓚曰髙祖攻/曹咎成皋渡汜水而戰今成皋城東汜水是也)士卒半¶
渡漢擊之大破楚軍盡得楚國貨賂大司馬咎長史翳塞¶
王欣皆自剄汜水上(鄭𤣥曰剄音經鼎/反以刀割頸為剄)大司馬咎者故¶
蘄獄掾長史欣亦故櫟陽獄吏兩人嘗有徳於項梁是¶