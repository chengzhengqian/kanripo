大怒諸嘗使宛姚定漢等言宛兵弱誠以漢兵不過三¶
千人强弩射之即盡虜破宛矣天子以嘗使浞野侯攻¶
樓蘭以七百騎先至虜其王以定漢等言為然而欲侯¶
寵姬李氏拜李廣利為貳師將軍發蜀國六千騎及郡¶
國惡少年數萬人以往伐宛期至貳師城取善馬故號¶
貳師將軍趙始成為軍正故浩侯王恢使導軍(徐廣曰/恢先受)¶
(封一年坐使酒/泉矯制國除)而李哆為校尉制軍事是嵗太初元年¶
也而關東蝗大起蜚至敦煌貳師將軍軍既西過鹽水¶