里加之以魯衞彊萬乗之國也而齊并之是益二齊也夫¶
一齊之强燕猶狼顧而不能支今以三齊臨燕其禍必¶
大矣雖然智者舉事因禍為福轉敗為功齊紫敗素也¶
(徐廣曰取敗/素染以為紫)而賈十倍越王句踐棲于會稽復殘彊吳¶
而霸天下此皆因禍為福轉敗為功者也今王若欲因¶
禍為福轉敗為功則莫若挑霸齊而尊之使使盟於周¶
室焚秦符曰其大上計破秦其次必長賔之秦挾賔以¶
待破秦王必患之秦五世伐諸侯今為齊下秦王之志¶