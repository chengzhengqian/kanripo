禮是偽也子獨不見䲭梟之與鳳皇翔乎蘭芷芎藭棄¶
於廣野蒿蕭成林使君子退而不顯衆公等是也述而¶
不作君子義也今夫卜者必法天地象四時順於仁義¶
分策定卦旋式正棊(徐廣曰/式音拭)然後言天地之利害事之¶
成敗昔先王之定國家必先龜策日月而後乃敢代正¶
時日乃後入家産子必先占吉凶後乃有之自伏羲作¶
八卦周文王演三百八十四爻而天下治越王句踐倣¶
文王八卦以破敵國霸天下由是言之卜筮有何負哉¶