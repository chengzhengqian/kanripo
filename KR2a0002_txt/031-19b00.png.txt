之晉弗從叔孫見公還見平子平子頓首初欲迎昭公¶
孟孫季孫後悔乃止二十六年春齊伐魯取鄆(賈逵曰/魯邑)¶
而居昭公焉夏齊景公將内公令無受魯賂申豐汝賈¶
(賈逵曰申豐/汝賈魯大夫)許齊臣髙齕子將粟五千庾(賈逵曰十六/斗為庾五千)¶
(庾八/萬斗)子將言於齊侯曰羣臣不能事魯君有異焉(服䖍/曰異)¶
(猶怪/也)宋元公為魯如晉求内之道卒(春秋曰宋公/佐卒于曲棘)叔孫¶
昭子求内其君無病而死不知天棄魯乎抑魯君有罪¶
于鬼神也願君且待齊景公從之二十八年昭公如晉¶