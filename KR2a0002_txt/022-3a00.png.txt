流星經於祠壇上使僮男僮女七十人俱歌春歌青陽¶
夏歌朱明(瓉曰爾雅云春曰/青陽夏曰朱明)秋歌西皥(韋昭曰西/方少皥也)冬歌¶
𤣥冥世多有故不論又嘗得神馬渥洼水中(李斐曰南/陽新野有)¶
(暴利長當武帝時遭刑屯田墩煌界人數於此水旁見/羣野馬中有奇異者與凡馬異來飲此水傍利長先為)¶
(土人持勒靽於水傍後馬玩習久之代土人持勒靽収/得其馬獻之欲神異此馬云從水中出蘇林曰洼音窪)¶
(曲之/窐也)復次以為太一之歌歌曲曰太一貢兮天馬下霑¶
赤汗兮沫流赭(應劭曰大宛馬汗血/霑濡也流沫如赭)騁容與兮跇萬里¶
(孟康曰跇音逝如/淳曰跇謂超踰也)今安匹兮龍為友後伐大宛得千里¶