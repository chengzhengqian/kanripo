杼弑其君莊公二十七年靈王崩(皇覽曰靈王冢在河/南城西南栢亭西周)¶
(山上葢以靈王生而有髭而神/故諡靈王共冡民祀之不絶)子景王貴立景王十八¶
年后太子聖而早卒二十年景王愛子朝(賈逵曰景王/之長庶子)¶
欲立之㑹崩(皇覽曰景王冢在洛陽太倉中秦封吕不/韋洛陽十萬户故大其城并圍景王冢也)¶
子丏之黨與爭立國人立長子猛為王子朝攻殺猛猛¶
為悼王晉人攻子朝而立丏是為敬王(賈逵曰敬/王猛母弟)敬王¶
元年晉人入敬王子朝自立敬王不得入居澤(賈逵曰/澤邑周)¶
(地/也)四年晉率諸侯入敬王于周子朝為臣(春秋曰子朝/犇楚皇覽曰)¶