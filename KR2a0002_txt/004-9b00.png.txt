是武王再拜稽首曰膺更大命革殷受天明命武王又¶
再拜稽首乃出封商紂子禄父殷之餘民武王為殷初¶
定未集乃使其弟管叔鮮蔡叔度相禄父治殷已而命¶
召公釋箕子之囚(徐廣曰釋/一作原)命畢公釋百姓之囚表商¶
容之閭命南宫括散鹿臺之財發鉅橋之粟以振貧弱¶
萌隸命南宫括史佚展九鼎保玉(徐廣曰保/一作寳)命閎夭封¶
比干之墓命宗祝享祠于軍乃罷兵西歸行狩記政事¶
作武成(孔安國曰/武功成也)封諸侯班賜宗彝作分殷之器物(鄭/𤣥)¶