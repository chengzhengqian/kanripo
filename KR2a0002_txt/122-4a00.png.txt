曰吳楚舉大事而不求孟吾知其無能為己矣天下騷¶
動宰相得之若得一敵國云劇孟行大類朱家而好博¶
多少年之戲然劇孟母死自逺方送喪葢千乗及劇孟¶
死家無餘十金之財而符離人王孟亦以俠稱江淮之¶
間是時濟南瞷氏陳周庸亦以豪聞景帝聞之使使盡¶
誅此屬其後代諸白梁韓無辟陽翟薛况陜韓孺紛紛¶
復出焉(徐廣曰陜疑當作郟字潁川有郟/郟縣南傳曰郟壯士韓千秋也)¶
郭解軹人也字翁伯善相人者許負外孫也解父以任¶