吾身且夫貞臣也難至而節見忠臣也累至而行明子¶
則有賜而忠我矣雖然吾有語在前者也終不敢失李¶
兑曰諾子勉之矣吾見子已今年耳涕泣而出李兑數¶
見公子成以備田不禮之事異日肥義謂信期曰公子¶
與田不禮甚可憂也其於義也聲善而實惡此為人也¶
不子不臣吾聞之也姦臣在朝國之殘也讒臣在中主¶
之蠧也此人貪而欲大内得主而外為暴矯令為慢以¶
擅一旦之命不難為也禍且逮國今吾憂之夜而忘寐¶