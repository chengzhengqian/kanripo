之敗卻彭城塞王欣翟王翳亡漢降楚齊趙亦反漢與¶
楚和六月魏王豹謁歸視親疾至國即絶河關反漢與¶
楚約和漢王使酈生説豹不下其八月以信為左丞相¶
擊魏魏王盛兵蒲坂塞臨晉信乃益為疑兵(漢書音義/曰益張旌)¶
(旗以疑/敵者)陳舩欲渡臨晉而伏兵從夏陽以木罌缻渡軍¶
(徐廣曰缻一作缶服䖍曰以木押縳罌缻以渡韋/昭曰以木為器如罌缻以渡軍無船且尚密也)襲安¶
邑魏王豹驚引兵迎信信遂虜豹定魏為河東郡漢王¶
遣張耳與信俱引兵東北擊趙代後九月破代兵禽夏¶