面而臣事人者固若是乎夫漢王戰於彭城項王未出¶
齊也大王宜騷(音/掃)淮南之兵渡淮日夜會戰彭城下大¶
王撫萬人之衆無一人渡淮者垂拱而觀其孰勝夫託¶
國於人者固若是乎大王提空名以鄉楚而欲厚自託¶
臣竊為大王不取也然而大王不背楚者以漢為弱也¶
夫楚兵雖彊天下負之以不義之名以其背盟約而殺¶
義帝也然而楚王恃戰勝自彊漢王收諸侯還守成臯¶
滎陽下蜀漢之粟深溝壁壘分卒守徼乗塞楚人還兵¶