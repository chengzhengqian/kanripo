百家長丞已下吏奉守冢寢廟上食祠如法而櫟陽北¶
亦置靈文侯夫人園如靈文侯園儀薄太后以為母家¶
魏王後早失父母其奉薄太后諸魏有力者於是召復¶
魏氏及尊賞賜各以親䟽受之薄氏侯者凡一人薄太¶
后後文帝二年以孝景帝前二年崩葬南陵以吕后會¶
葬長陵故特自起陵近孝文皇帝霸陵(徐廣曰霸陵/縣冇軹道亭)¶
竇太后趙之清河觀津人也吕太后時竇姬以良家子¶
入宫侍太后太后出宫人以賜諸王各五人竇姬與在¶