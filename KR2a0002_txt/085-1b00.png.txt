所自處耳乃從荀卿學帝王之術學已成度楚王不足事而¶
六國皆弱無可為建功者欲西入秦辭於荀卿曰斯聞得時¶
無怠今萬乗方爭時游者主事今秦王欲吞天下稱帝而治¶
此布衣馳騖之時而游説者之秋也處卑賤之位而計不為¶
者此禽鹿視肉人靣而能彊行者耳故詬莫大於卑賤而悲¶
莫甚於窮困久處卑賤之位困苦之地非世而惡利自託於¶
無為此非士之情也故斯將西説秦王矣至秦會莊襄王卒¶
李斯乃求為秦相文信侯呂不韋舍人不韋賢之任以為郎¶