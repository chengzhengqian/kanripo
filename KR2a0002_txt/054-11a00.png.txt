臣平及誅諸吕臣功亦不如勃願以右丞相讓勃於是¶
孝文帝乃以絳侯勃為右丞相位次第一平徙為左丞¶
相位次第二賜平金千斤益封三千户居頃之孝文皇¶
帝既益明習國家事朝而問右丞相勃曰天下一歲決獄¶
幾何勃謝曰不知問天下一歲錢榖出入幾何勃又謝¶
不知汗出沾背愧不能對於是上亦問左丞相平平曰¶
有主者上曰主者謂誰平曰陛下即問決獄責廷尉問¶
錢榖責治粟内史上曰茍各有主者而君所主者何事¶