(印文也若丞相曰丞相之印章諸卿/及守相印文不足五字者以之足也)因為太初元年是¶
歳西伐大宛蝗大起丁夫人(韋昭曰丁姓/夫人名也)雒陽虞初等¶
以方祠詛匈奴大宛焉其明年有司言雍五畤無牢熟¶
具芬芳不備乃命祠官進畤犢牢具五色食所勝(孟康/曰若)¶
(火勝金則祠/赤帝以白牡)而以木耦馬代駒焉獨五帝用駒行親郊¶
用駒及諸名山川用駒者悉以木耦馬代行過乃用駒¶
他禮如故其明年東巡海上考神僊之屬未有驗者方¶
士有言黃帝時為五城十二樓(應劭曰崑崙縣圃五城/十二樓仙人之所常居)¶