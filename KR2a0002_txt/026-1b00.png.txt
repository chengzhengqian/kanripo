希𫝊曰三年不為禮禮必廢三年不為樂樂必壞每世¶
之隆則封禪答焉及衰而息厥曠逺者千有餘載近者¶
數百載故其儀闕然煙滅其詳不可得而記聞云尚書¶
曰舜在琁璣玉衡以齊七政遂類于上帝禋于六宗望¶
山川徧羣神輯五瑞擇吉月日見四岳諸牧還瑞(徐廣/曰還)¶
(一作/班)歲二月東巡狩至于岱宗岱宗泰山也柴望秩于山¶
川遂覲東后東后者諸侯也合時月正日同律度量衡¶
修五禮五玉三帛二牲一死䞇五月巡狩至南岳南岳¶