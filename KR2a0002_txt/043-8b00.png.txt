王請今發兵救韓八日而至敗趙魏於華陽之下是歳¶
釐王卒子桓惠王立桓惠王元年伐燕九年秦拔我陘¶
城汾旁十年秦擊我於太行我上黨郡守以上黨郡降¶
趙十四年秦拔趙上黨殺馬服子卒四十餘萬於長平¶
十七年秦抜我陽城負黍(徐廣曰負/黍在陽城)二十二年秦昭王¶
卒二十四年秦拔我城皋滎陽二十六年秦悉拔我上¶
黨二十九年秦拔我十三城三十四年桓惠王卒子王¶
安立王安五年秦攻韓韓急使韓非使秦秦留非因殺¶