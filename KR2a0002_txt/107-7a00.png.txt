士卒或取封侯廣嘗與望氣王朔燕語曰自漢擊匈奴¶
而廣未嘗不在其中而諸部校尉以下才能不及中人¶
然以擊胡軍功取侯者數十人而廣不為後人然無尺¶
寸之功以得封邑者何也豈吾相不當侯邪且固命也¶
朔曰將軍自念豈嘗有所恨乎廣曰吾嘗為隴西守羌¶
嘗反吾誘而降降者八百餘人吾詐而同日殺之至今¶
大恨獨此耳朔曰禍莫大於殺已降此乃將軍所以不¶
得侯者也後二歳大將軍驃騎將軍大出擊匈奴廣數¶