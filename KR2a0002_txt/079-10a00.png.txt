頗曰客退矣客曰吁君何見之晩也夫天下以市道交¶
君有勢我則從君君無勢則去此固其理也有何怨乎¶
居六年趙使㢘頗伐魏之繁陽(徐廣曰/屬魏郡)拔之趙孝成王¶
卒子悼襄王立使樂乗代㢘頗㢘頗怒攻樂乗樂乗走¶
㢘頗遂奔魏之大梁其明年趙乃以李牧為將而攻燕¶
拔武遂方城㢘頗居梁久之魏不能信用趙以數困於¶
秦兵趙王思復得㢘頗㢘頗亦思復用於趙趙王使使¶
者視㢘頗尚可用否㢘頗之仇郭開多與使者金令毁¶