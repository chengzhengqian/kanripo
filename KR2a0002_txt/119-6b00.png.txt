以歸數年卒弟子為博士者十餘人孔安國至臨淮太¶
守(徐廣曰孔鮒之弟子襄為惠帝博士遷為長沙大/𫝊生忠忠生武及安國安國為博士臨淮太守)周¶
霸至膠西内史夏寛至城陽内史碭魯賜至東海太守¶
蘭陵繆生至長沙内史徐偃為膠西中尉鄒人闕門慶¶
忌(漢書音義曰姓/闕門名慶忌)為膠東内史其治官民皆有廉節稱¶
其好學學官弟子行雖不備而至於大夫郎中掌故以¶
百數言詩雖殊多本於申公¶
清河王太傅轅固生者齊人也以治詩孝景時為博士¶