(曰中山唐縣/有中人亭)十二年敬侯卒子成侯種立成侯元年公¶
子勝與成侯爭立為亂二年六月雨雪三年太戊午為¶
相(徐廣曰戊/一作成)伐衛取鄉邑七十三魏敗我藺四年與秦¶
戰髙安敗之五年伐齊於鄄魏敗我懷攻鄭敗之以與¶
韓韓與我長子(地里志曰上/黨有長子縣)六年中山築長城伐魏敗¶
湪澤圍魏惠王七年侵齊至長城與韓攻周八年與韓¶
分周以為兩(徐廣曰顯王二/年周紀無此)九年與齊戰阿下(徐廣曰/戰一作)¶
(會/也)十年攻衛取甄十一年秦攻魏救之石阿十二年秦¶