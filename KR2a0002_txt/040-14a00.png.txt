(水官/之長)生允格臺駘(服䖍曰允格/臺駘兄弟也)臺駘能業其官(服䖍曰/修昧之)¶
(職/)宣汾洮(賈逵曰宣猶通/也汾洮二水名)障大澤(服䖍曰陂/障其水也)以處太原¶
(服䖍曰太原汾水名杜預曰太/原晉陽也臺駘之所居者也)帝用嘉之國之汾川(服/䖍)¶
(曰帝顓/頊也)沈姒蓐黃實守其祀(賈逵曰四國/臺駘之後也)今晉主汾川¶
而滅之(賈逵曰/滅四國)由是觀之則臺駘汾洮神也然是二者¶
不害君身山川之神則水旱之菑禜之(服䖍曰禜為營/攅用幣也若有)¶
(水旱則禜祭山川/之神以祈福也)日月星辰之神則雪霜風雨不時禜¶
之若君疾飲食哀樂女色所生也平公及叔嚮曰善博¶