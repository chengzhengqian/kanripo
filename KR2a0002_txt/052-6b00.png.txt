秋君為相日飲無所請事何以憂天下乎然無言吾告¶
若也窋旣洗沐歸間侍自從其所諫參參怒而笞窋二¶
百曰趣入侍天下事非若所當言也至朝時惠帝讓參¶
曰與窋何治乎(如淳曰猶言/用窋為治)乃者我使諌君也參免冠¶
謝曰陛下自察聖武孰與高帝上曰朕乃安敢望先帝¶
乎曰陛下觀臣能孰與蕭何賢上曰君似不及也參曰¶
陛下言之是也且高帝與蕭何定天下法令旣明今陛¶
下垂拱參等守職遵而勿失不亦可乎惠帝曰善君休¶