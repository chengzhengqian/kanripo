民之如此故遣信使喻曉百姓以發卒之事因數之以¶
不忠死亡之罪讓三老孝弟以不教誨之過方今田時¶
重煩百姓己親見近縣恐逺所谿谷山澤之民不徧聞¶
檄到亟下縣道(漢書百官表曰/縣有蠻夷曰道)使咸知陛下之意唯無¶
忽也相如還報唐蒙已畧通夜郎因通西南夷道發巴¶
蜀廣漢卒作者數萬人治道二嵗道不成士卒多物故¶
費以巨萬計蜀民及漢用事者多言其不便是時卭筰¶
之君長聞南夷與漢通得賞賜多多欲願為内臣妾請¶