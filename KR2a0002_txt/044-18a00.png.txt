二十八年王入朝秦秦王政置酒咸陽三十五年秦滅¶
韓三十七年秦滅趙三十八年燕使荆軻刺秦王秦王¶
覺殺軻明年秦破燕燕王亡走遼東明年秦滅魏秦兵¶
次於厯下四十二年秦滅楚明年虜代王嘉滅燕王喜¶
四十四年秦兵擊齊齊王聽相后勝計不戰以兵降秦¶
秦虜王建遷之共(地理志河/内有共縣)遂滅齊為郡天下壹并於¶
秦秦王政立號為皇帝始君王后賢事秦謹與諸侯信¶
齊亦東邉海上秦日夜攻三晉燕楚五國各自救於秦¶