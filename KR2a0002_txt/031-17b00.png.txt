十九猶有童心(服䖍曰言無成人之/志而有童子之心)穆叔不欲立曰太¶
子死有母弟可立不即立長(服䖍曰無母弟/則立庶子之長)年鈞擇賢¶
義鈞則卜之(杜預曰先人事後/卜筮義鈞謂賢等)今裯非適嗣且又居喪¶
意不在戚而有喜色若果立必為季氏憂季武子弗聽¶
卒立之比及葬三易衰(杜預曰言其/嬉戲無度)君子曰是不終也¶
昭公三年朝晉至河晉平公謝還之魯恥焉四年楚靈¶
王會諸侯於申昭公稱病不往七年季武子卒八年楚¶
靈王就章華䑓召昭公昭公往賀(春秋云七年/三月公如楚)賜昭公¶