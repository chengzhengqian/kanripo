張儀掠笞數百不服醳之其妻曰嘻子母讀書游説安得¶
此辱乎張儀謂其妻曰視吾舌尚在不其妻笑曰舌在也¶
儀曰足矣蘇秦已説趙王而得相約從親然恐秦之攻諸¶
侯敗約後負念莫可使用於秦者乃使人微感張儀曰子¶
始與蘇秦善今秦已當路子何不徃游以求通子之願張¶
儀于是之趙上謁求見蘇秦蘇秦乃誡門下人不為通又¶
使不得去者數日已而見之坐之堂下賜僕妾之食因而¶
數讓之曰以子之材能乃自令困辱至此吾寜不能言而¶