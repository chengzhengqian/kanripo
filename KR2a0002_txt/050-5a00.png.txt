大臣議欲立齊王而琅邪王及大臣曰齊王母家駟鈞¶
惡戾虎而冠者也(張晏曰言鈞惡/戾如虎而著冠)方以吕氏故幾亂天¶
下今又立齊王是欲復為吕氏也代王母家薄氏君子¶
長者且代王又親高帝子於今見在且最為長以子則¶
順以善人則大臣安於是大臣乃謀迎立代王而遣朱¶
虚侯以誅吕氏事告齊王令罷兵灌嬰在滎陽聞魏勃¶
本敎齊王反既誅吕氏罷齊兵使使召責問魏勃勃曰¶
失火之家豈暇先言大人而後救火乎因退立股戰而¶