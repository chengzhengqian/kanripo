彊孰與項王漢王黙然良久曰不如也信再拜賀曰惟¶
信亦為大王不如也然臣嘗事之請言項王之為人也¶
項王喑噁叱咤千人皆廢(晉灼曰廢/不收也)然不能任屬賢將¶
此特匹夫之勇耳項王見人㳟敬慈愛言語嘔嘔(音于/凶反)¶
人有疾病涕泣分食飲至使人有功當封爵者印刓弊¶
忍不能予(漢書音義/曰不忍授)此所謂婦人之仁也項王雖霸天¶
下而臣諸侯不居關中而都彭城有背義帝之約而以¶
親愛王諸侯不平諸侯之見項王遷逐義帝置江南亦¶