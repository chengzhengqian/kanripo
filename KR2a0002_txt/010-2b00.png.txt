聞於天下故大臣因天下之心而欲迎立大王大王勿¶
疑也代王報太后計之猶與未定卜之龜卦兆得大橫¶
(應劭曰以荆/灼龜文正横)占曰大橫庚庚余為天王夏啓以光(服䖍/曰庚)¶
(横貌也李竒曰庚其繇文也張晏曰橫行無思不服庚/更也言去諸侯而即帝位也先是五帝官天下老則禪)¶
(賢王啓始傳父爵乃能光治先君之/基業文帝亦襲父迹言似夏啓者也)代王曰寡人固已¶
為王矣又何王卜人曰所謂天王者乃天子於是代王¶
乃遣太后弟薄昭徃見絳侯絳侯等具為昭言所以迎¶
立意薄昭還報曰信矣毋可疑者代王乃笑謂宋昌曰¶