殷勤非此和說不通解澤不流亦各一世之化度時之¶
樂何必華山之騄耳而後行逺乎二世然之高祖過沛¶
詩三侯之章令小兒歌之高祖崩令沛得以四時歌儛¶
宗廟孝惠孝文孝景無所增更於樂府習常𨽻舊而已¶
至今上即位作十九章令侍中李延年次序其聲拜為¶
協律都尉通一經之士不能獨知其辭皆集會五經家¶
相與共講習讀之乃能通知其意多爾雅之文漢家常¶
以正月上辛祠太一甘泉以昏時夜祠到明而終常有¶