曰沛公欲王闗中使子嬰為相珍寶盡有之項羽大怒¶
曰旦日饗士卒為擊破沛公軍當是時項羽兵四十萬¶
在新豐鴻門(孟康曰在新豐東十七里/舊大道北下坂口名也)沛公兵十萬在¶
霸上范增説項羽曰沛公居山東時貪於財貨好美姬¶
今入闗財物無所取婦女無所幸此其志不在小吾令¶
人望其氣皆為龍虎成五采此天子氣也急擊勿失楚¶
左尹項伯者項羽季父也素善留侯張良張良是時從¶
沛公項伯乃夜馳之沛公軍私見張良具告以事欲呼¶