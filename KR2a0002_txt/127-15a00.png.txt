千人田池射獵之樂擬於人君程鄭山東遷虜也亦冶¶
鑄賈椎髻之民富埓卓氏俱居臨卭宛孔氏之先梁人¶
也用鐵冶為業秦伐魏遷孔氏南陽大鼔鑄規陂池連¶
車騎游諸侯因通商賈之利有游閒公子之賜與名(韋/昭)¶
(曰優游/閒暇也)然其贏得過當愈於纖嗇家致富數千金故南¶
陽行賈盡法孔氏之雍容魯人俗儉嗇而曹邴氏尤甚¶
以鐵冶(徐廣曰魯/縣出鐵)起富至巨萬然家自父兄子孫約俛¶
有拾仰有取貫貸行賈偏郡國鄒魯以其故多去文學¶