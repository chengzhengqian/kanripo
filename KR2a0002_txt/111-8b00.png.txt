波(徐廣曰吕靜曰犂結也音力奚反結猶連/及逮至也漢書犂旦為遲旦謂待明也)吕嘉建徳¶
已夜與其屬數百人亡入海以船西去伏波又因問所¶
得降者貴人以知吕嘉所之遣人追之以其故校尉司¶
馬蘇宏得建徳封為海常侯(徐廣曰/在東萊)越郎(徐廣曰南/越之郎官)都¶
稽(徐廣曰表/曰孫都)得嘉封為臨蔡侯曰蒼梧王趙光者越王¶
同姓聞漢兵至及越掲陽令定(韋昭曰掲/音其逝反)自定屬漢越¶
桂林監居翁(漢書音義曰桂林郡/中監姓居名翁也)諭甌駱屬漢皆得為¶
侯戈船下厲将軍兵及馳義侯所發夜郎兵未下南越¶