言乃請自以身禱於神昭王曰將相孤之股肱也今移¶
禍庸去是身乎弗聽卜而河為祟大夫請禱河昭王曰自¶
吾先王受封望不過江漢(服䖍曰謂所受王命/祀其國中山川為望)而河非¶
所獲罪也止不許孔子在陳聞是言曰楚昭王通大道¶
矣其不失國宜哉昭王病甚乃召諸公子大夫曰孤不¶
佞再辱楚國之師今乃得以天壽終孤之幸也讓其弟¶
公子申為王不可又讓次弟公子結亦不可乃又讓次¶
弟公子閭五讓乃後許為王將戰庚寅昭王卒於軍中¶