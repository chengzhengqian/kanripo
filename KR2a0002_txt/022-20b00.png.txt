(能如此故受天/福延及後世)今君之所好者其溺音與(鄭𤣥曰言無/文王之德則)¶
(所好/非樂)文侯曰敢問溺音者何從出也子夏答曰鄭音好¶
濫淫志(鄭𤣥曰濫濫/竊姦聲也)宋音燕女溺志(王肅曰/燕歡恱)衞音趣數¶
煩志(孫炎曰趣數音促速而/數變也鄭𤣥曰煩勞也)齊音驁辟驕志四者皆淫¶
於色而害於德是以祭祀不用也(鄭𤣥曰言四/國出此溺音)詩曰肅¶
雍和鳴先祖是聽夫肅肅敬也雍雍和也夫敬以和何¶
事不行(鄭𤣥曰古者樂敬且和故/無事而不用溺音無所施)為人君者謹其所好¶
惡而已矣君好之則臣為之上行之則民從之詩曰誘¶