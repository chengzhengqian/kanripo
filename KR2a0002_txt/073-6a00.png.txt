王孟嘗君相齊其舎人魏子為孟嘗君收邑入三反而¶
不致一入孟嘗君問之對曰有賢者竊假與之以故不¶
致入孟嘗君怒而退魏子居數年人或毁孟嘗君于齊¶
湣王曰孟嘗君將為亂及田甲刼湣王湣王意疑孟嘗¶
君孟嘗君乃奔(徐廣曰湣王三十四/年田甲刼王薛文走)魏子所與粟賢者¶
聞之乃上書言孟嘗君不作亂請以身為盟遂自剄宫¶
門以明孟嘗君湣王乃驚而蹤跡驗問孟嘗君果無反¶
謀乃復召孟嘗君孟嘗君因謝病歸老于辥湣王許之¶