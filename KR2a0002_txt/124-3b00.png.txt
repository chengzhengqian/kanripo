優孟者故楚之樂人也長八尺多辯常以談笑諷諫楚¶
莊王之時有所愛馬衣以文繡置之華屋之下席以露¶
牀啗以棗脯馬病肥死使羣臣喪之欲以棺槨大夫禮¶
葬之左右爭之以為不可王下令曰有敢以馬諌者罪¶
至死優孟聞之入殿門仰天大哭王驚而問其故優孟¶
曰馬者王之所愛也以楚國堂堂之大何求不得而以¶
大夫禮葬之薄請以人君禮葬之王曰何如對曰臣請¶
以彫玉為棺文梓為椁楩楓豫章為題湊(蘇林曰以木/累棺外木頭)¶