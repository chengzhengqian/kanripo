僕卒子差弗立差弗卒子毁隃立(音踰世/本作榆)毁隃卒子公¶
非立公非卒子髙圉立(宋忠曰高圉能率/稷者也周人報之)髙圉卒子亞¶
圉立(世本云亞圉雲都皇/甫謐云雲都亞圉字)亞圉卒子公叔祖類立分叔¶
祖類卒子古公亶父立古公亶父復修后稷公劉之業¶
積徳行義國人皆戴之薰育戎狄攻之欲得財物予之¶
已復攻欲得地與民民皆怒欲戰古公曰有民立君將¶
以利之今戎狄所為攻戰以吾地與民民之在我與其¶
在彼何異民欲以我故戰殺人父子而君之予不忍為乃¶