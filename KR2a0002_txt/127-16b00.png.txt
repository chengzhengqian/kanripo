橋姚已致馬千匹牛倍之羊萬頭粟以萬鍾計(漢書音/義曰邊)¶
(塞主斥侯卒也唯/此人能致富至此)吳楚七國兵起時長安中列侯封君¶
行從軍旅齎貸子錢子錢家以為侯邑國在關東關東¶
成敗未決莫肯與唯無鹽氏出捐千金貸其息什之三¶
月吳楚平一歲之中則無鹽氏之息什倍用此富埓關¶
中關中富商大賈大抵盡諸田田嗇田蘭韋家栗氏安¶
陵杜杜氏(徐廣曰安陵及杜二縣名各/有杜姓也宣帝以杜為杜陵)亦巨萬此其章¶
章尤異者也(徐廣曰異一/作淑又作較)皆非有爵邑奉禄弄法犯姦¶