時丞相史皆與黯同列或尊用過之黯褊心不能無少¶
望見上前言曰陛下用羣臣如積薪耳後來者居上上¶
黙然有間黯罷上曰人果不可以無學觀黯之言也日¶
益甚居無何匈奴渾邪王率衆來降漢發車二萬乘縣¶
官無錢從民貰馬民或匿馬馬不具上怒欲斬長安令¶
黯曰長安令無罪獨斬黯民乃肯出馬且匈奴畔其主¶
而降漢漢徐以縣次傳之何至今天下騷動罷弊中國¶
而以事夷狄之人乎上黙然及渾邪至賈人與市者坐¶