然其於十二子為未未者言萬物皆成有滋味也北至¶
於罰罰者言萬物氣奪可伐也北至於參參者言萬物¶
可參也故曰參七月也律中夷則夷則言隂(徐廣曰/一作陽)氣¶
之賊(徐廣曰/一作則)萬物也其於十二子為申申者言隂用事¶
申賊萬物(徐廣曰/一作則)故曰申北至於濁濁者觸也言萬物¶
皆觸死也故曰濁北至於留留者言陽氣之稽留也故¶
曰留八月也律中南呂南吕者言陽氣之旅入蔵也其¶
於十二子為酉酉者萬物之老也故曰酉閶闔風居西¶