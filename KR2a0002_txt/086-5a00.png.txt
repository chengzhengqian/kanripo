守義者不敢辱先人之教以不忘先主也昔周成王初¶
立未離襁緥周公旦負王以朝卒平定天下及成王有¶
病甚殆公旦自揃其爪以沈於河曰王未有識是旦執¶
事有罪殃旦受其不祥乃書而藏之記府可謂信矣及¶
王能治國有賊臣言周公旦欲為亂久矣王若不備必¶
有大事王乃大怒周公旦走而奔於楚成王觀於記府¶
得周公旦沈書乃流涕曰孰謂周公旦欲為亂乎殺言¶
之者而反周公且故周書曰必參而伍之今恬之宗世¶