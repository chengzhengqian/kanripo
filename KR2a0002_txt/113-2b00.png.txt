守窺知樓船軍少即出城撃樓船樓船軍敗散走将軍¶
楊僕失其衆遁山中十餘日稍求收散卒復聚左将軍¶
撃朝鮮浿水西軍未能破自前天子為兩将未有利乃¶
使衛山因兵威往諭右渠右渠見使者頓首謝願降恐¶
兩将詐殺臣今見信節請服降遣太子入謝獻馬五千¶
匹及饋軍糧人衆萬餘持兵方渡浿水使者及左将軍¶
疑其為變謂太子已服降宜命人毋持兵太子亦疑使¶
者左将軍詐殺之遂不渡浿水復引歸山還報天子天¶