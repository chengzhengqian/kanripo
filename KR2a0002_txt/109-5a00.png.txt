乃詔御史曰䕶軍都尉公孫敖三從大將軍擊匈奴常¶
䕶軍傅校獲王以千五百戸封敖為合騎侯都尉韓説¶
從大將軍出窳渾(徐廣曰窳渾/在朔方音瘐)至匈奴右賢王庭為麾¶
下搏戰獲王以千三百戸封說為龍額侯騎將軍公孫¶
賀從大將軍獲王以千三百戸封賀為南窌侯(徐廣曰/窌宜作)¶
(奅音匹/孝反)輕車將軍李蔡再從大将軍獲王以千六百戸¶
封蔡為樂安侯校尉李朔校尉趙不虞校尉公孫戎奴¶
各三從大将軍獲王以千三百戸封朔為渉軹侯以千¶