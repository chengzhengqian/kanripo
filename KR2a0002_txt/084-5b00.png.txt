而擊之曰吾可以下報智伯矣遂伏劒自殺死之日趙¶
國志士聞之皆為涕泣其後四十餘年而軹有聶政之¶
事(自三晉滅智伯至/殺俠累五十七年)¶
聶政者軹深井里人也殺人避仇與母姊如齊以屠為¶
事久之濮陽嚴仲子事韓哀侯與韓相俠累有卻嚴仲¶
子恐誅亡去游求人可以報俠累者至齊齊人或言聶¶
政勇敢士也避仇隱於屠者之間嚴仲子至門請數反¶
然後具酒自暢(徐廣曰/一作觴)聶政母前酒酣嚴仲子奉黃金¶