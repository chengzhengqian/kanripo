(吉凶舉動之占也/司馬季主為日者)事春申君自言習兵陳王與之將軍¶
印西擊秦行收兵至闗車千乘卒數十萬至戲軍焉秦¶
令少府章邯免驪山徒人奴産子(服䖍曰家人/之産奴也)悉發以¶
擊楚大軍盡敗之周文敗走出闗止次曹陽二三月章¶
邯追敗之復走次澠池十餘日章邯擊大破之周文自¶
剄軍遂不戰(徐廣曰十/一月也)武臣到邯鄲自立為趙王陳餘¶
為大將軍張耳召騷為左右丞相陳王怒捕繫武臣等¶
家室欲誅之柱國曰秦未亡而誅趙王將相家屬此生¶