臣不作威不作福靡有後羞於戲保國艾民可不敬與¶
王其戒之(徐廣曰立六/十四年自殺)　右廣陵王䇿¶
太史公曰古人有言曰愛之欲其富親之欲其貴故王¶
者疆土建國封立子弟所以襃親親序骨肉尊先祖貴¶
支體廣同姓於天下也是以形勢强而王室安自古至¶
今所由來久矣非有異也故弗論著也燕齊之事無足¶
采者然封立三王天子恭讓羣臣守義文辭爛然甚可¶
觀也是以附之世家¶