上幸許始皇下其議於羣臣羣臣皆以為便廷尉李斯¶
議曰周文武所封子弟同姓甚衆然后屬疏遠相攻擊¶
如仇讐諸侯更相誅伐周天子弗能禁止今海内賴陛¶
下神靈一綂皆為郡縣諸子功臣以公賦税重賞賜之¶
甚足易制天下無異意則安寧之術也置諸侯不便始¶
皇曰天下共苦戰鬭不休以有侯王賴宗廟天下初定¶
又復立國是樹兵也而求其寧息豈不難哉廷尉議是¶
分天下以為三十六郡(三十六郡謂河南上中地三川/河東南陽南郡九江鄣郡會稽)¶