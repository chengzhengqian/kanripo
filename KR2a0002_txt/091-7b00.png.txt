見之高后竟崩不得見盧綰妻亦病死孝景中六年盧¶
綰孫他之以東胡王降(如淳曰為東胡王來降/也漢紀東胡烏丸也)封為亞¶
谷侯(徐廣曰亞/一作惡)¶
陳豨者宛朐人也不知始所以得從及高祖七年冬韓¶
王信反入匈奴上至平城還迺封豨為列侯(徐廣曰功/臣表曰陳)¶
(豨以特將卒五百人前元年從宛朐至霸上為侯/以游擊將軍别定代已破臧荼封豨為陽夏侯)以趙¶
相國將監趙代邊兵邊兵皆屬焉豨常告歸過趙趙相¶
周昌見豨賓客隨之者千餘乗邯鄲官舍皆滿豨所以¶