(行中受糞者也東南人謂鑿木空中如曹謂之窬晋灼/曰今世謂反閉小袖衫為侯窬厠此最厠近身之衣也)¶
復與侍者不敢令萬石君知以為常建為郎中令事有¶
可言屏人恣言極切至庭見如不能言者是以上乃親¶
尊禮之萬石君徙居陵里(徐廣曰陵/一作鄰)内史慶醉歸入外¶
門不下車萬石君聞之不食慶恐肉袒請罪不許舉宗¶
及兄建肉袒萬石君讓曰内史貴人入閭里里中長老¶
皆走匿而内史坐車中自如固當乃謝罷慶慶及諸子¶
弟入里門趨至家萬石君以元朔五年中卒長子郎中¶