王大悦而喜於是元王向日而謝再拜而受擇日齋戒¶
甲乙最良乃刑白雉及與驪羊以血灌龜于壇中央以¶
刀剝之身全不傷脯酒禮之横其腹腸荆攴卜之必制¶
其創理達於理文相錯迎使工占之所言盡當邦福重¶
寶(徐廣曰福/音副藏也)聞于傍鄉殺牛取革被鄭之桐(徐廣曰牛/革桐為鼓)¶
(也/)草木畢分化為甲兵戰勝攻取莫如元王元王之時¶
衛平相宋宋國最强龜之力也故云神至能見夢于元¶
王而不能自出漁者之籠身能十言盡當不能通使於¶