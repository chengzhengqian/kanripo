太史公曰秦以前尚略矣其詳靡得而記焉¶
漢興吕娥姁(徐廣曰姁音況羽反/吕后姊字長姁也)為髙祖正后男為太¶
子及晚節色衰愛弛而戚夫人有寵其子如意幾代太¶
子者數矣及髙祖崩吕后夷戚氏誅趙王而髙祖後宫¶
唯獨無寵疎逺者得無恙吕后長女為宣平侯張敖妻¶
敖女為孝惠皇后呂太后以重親故欲其生子萬方終¶
無子詐取後宫人子為子及孝惠帝崩天下初定未乆¶
繼嗣不明於是貴外家王諸吕以為輔而以吕禄女為¶