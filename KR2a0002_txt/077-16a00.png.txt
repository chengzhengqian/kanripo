旣死而鄭安平等畔内無良將而外多敵國吾是以憂¶
欲以激勵應侯應侯懼不知所出蔡澤聞之往入秦也¶
蔡澤者燕人也游學干諸侯小大甚衆不遇而從唐舉¶
相(荀卿曰梁/有唐舉)曰吾聞先生相李兌曰百日之内持國秉¶
政有之乎曰有之曰若臣者何如唐舉孰視而笑曰先¶
生曷鼻巨肩(徐廣曰曷一作偈偈/一作仰巨一作渠)魋顔蹙齃膝攣(攣兩/膝曲)¶
(也徐廣曰/一作率)吾聞聖人不相殆先生乎蔡澤知唐舉戲之¶
乃曰富貴吾所自有吾所不知者夀也願聞之唐舉曰¶