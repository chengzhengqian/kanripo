自燕來入齊見於章華東門(左思齊都賦注曰齊小城/北門也而此言東門不知)¶
(為是一/門非耶)齊王曰噫善子來秦使魏冉致帝子以為何如¶
對曰王之問臣也卒而患之所從來微願王受之而勿¶
備稱也秦稱之天下安之王乃稱之無後也且讓爭帝¶
名無傷也秦稱之天下惡之王因勿稱以收天下此大¶
資也且天下立兩帝王以天下為尊齊乎尊秦乎王曰¶
尊秦曰釋帝天下愛齊乎愛秦乎王曰愛齊而憎秦曰¶
兩帝立約伐趙孰與伐桀宋之利(宋世家云宋王偃/諸侯皆曰桀宋也)王¶