勝夏欲遷其社不可(孔安國曰欲變置社稷而後/世無及句龍者故不可而止)作夏¶
社(孔安國曰言夏/社不可遷之義)伊尹報(徐廣曰一云/伊尹報政)於是諸侯心服¶
湯乃踐天子位平定海内湯歸至于泰卷陶(徐廣曰一/无此陶字)¶
(孔安國曰地名/湯自三㚇而還)中&KR2242;作誥(孔安國曰仲虺湯/左相奚仲之後)既絀夏命¶
(孔安國曰/絀其王命)還亳作湯誥維三月王自至於東郊告諸侯¶
羣后毋不有功於民勤力廼事予乃大罰殛女毋予怨¶
曰古禹皋陶乆勞於外其有功乎民民乃有安東為江¶
北為濟西為河南為淮四瀆已修萬民乃有居后稷降¶