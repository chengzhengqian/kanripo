年魯隱公即位五十一年平王崩太子洩父蚤死立其¶
子林是為桓王桓王平王孫也桓王三年鄭莊公朝桓¶
王不禮五年鄭怨與魯易許田許田天子之用事太山¶
田也八年魯殺隱公立桓公十三年伐鄭鄭射傷桓王¶
桓王去歸二十三年桓王崩子莊王佗立莊王四年周¶
公黑肩欲殺莊王而立王子克(賈逵曰莊王/弟子儀也)辛伯告王¶
(賈逵曰辛伯/周大夫也)王殺周公王子克犇燕十五年莊王崩子¶
釐王胡齊立釐王三年齊桓公始霸五年釐王崩子惠¶