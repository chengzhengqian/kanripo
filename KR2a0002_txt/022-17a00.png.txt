致樂以治心者也致禮以治躬者也治躬則莊敬莊敬¶
則嚴威(鄭𤣥曰禮自外/作故治身也)心中斯須不和不樂而鄙詐之¶
心入之矣(鄭𤣥曰謂/利欲生也)外貎斯須不莊不敬而慢易之心¶
入之矣(鄭𤣥曰易/輕易也)故樂也者動於内者也禮也者動於¶
外者也樂極和禮極順内和而外順則民瞻其顔色而¶
弗與爭也望其容貎而民不生易慢焉德煇動乎内而¶
民莫不承聽理發乎外而民莫不承順(鄭𤣥曰徳煇顔/色潤澤也理容)¶
(貎進止也孫炎曰德/煇明惠也理言行也)故曰知禮樂之道舉而錯之天下¶