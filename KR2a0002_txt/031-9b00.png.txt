教民逆也(唐固曰言不教/之順而教之逆)若魯從之諸矦効之王命將¶
有所壅(韋昭曰言先王立長/之命將壅塞不行也)若弗從而誅之是自誅王¶
命也(韋昭曰先王之命立長今魯/亦立長若誅之是自誅王命)誅之亦失不誅亦失¶
(韋昭曰誅之誅王/命不誅則王命廢)王其圗之宣王弗聽卒立戲為魯太¶
子夏武公歸而卒(徐廣曰劉歆/云立二年)戲立是為懿公懿公九¶
年懿公兄括之子伯御與魯人攻弑懿公而立伯御為¶
君伯御即位十一年周宣王伐魯殺其君伯御而問魯¶
公子能道順(徐廣曰/一作訓)諸侯者以為魯後樊穆仲曰(韋昭/曰穆)¶