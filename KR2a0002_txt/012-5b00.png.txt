之有識其手書問之人果偽書於是誅文成將軍而隱¶
之其後則又作柏梁銅柱承露仙人掌之屬矣(蘇林曰/仙人以)¶
(手掌擎盤/承甘露也)文成死明年天子病鼎湖甚(晉灼曰在湖縣/韋昭曰地名近)¶
(宜/春)巫醫無所不致至不愈游水發根(服䖍曰游水縣名/發根人名姓晉灼)¶
(曰地理志游水水/名在臨淮浦也)乃言曰上郡有巫病而鬼下之上召¶
置祠之甘泉及病使人問神君(韋昭曰即/病巫之神)神君言曰天¶
子母憂病病少愈強與我會甘泉於是病愈遂幸甘泉¶
病良已(孟康曰良已/盖已愈也)大赦天下置夀宫神君(服䖍曰立/此便宫也)¶