動不謀而俱起不約而同㑹壤長地進(張晏曰壤/進益也)至於¶
霸主時教使然也秦貴為天子富有天下滅世絶祀者¶
窮兵之禍也故周失之弱秦失之強不變之患也今欲¶
招南夷朝夜郎降羌僰略濊州(如淳曰/東夷也)建城邑深入匈¶
奴燔其蘢城議者美之此人臣之利也非天下之長䇿¶
也今中國無狗吠之驚而外累於逺方之備靡敝國家¶
非所以子民也行無窮之欲甘心快意結怨於匈奴非¶
所以安邉也禍結而不解兵休而復起近者愁苦逺者¶