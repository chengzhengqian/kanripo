天高聽卑君有君人之言三熒惑宜有動於是候之果¶
徙三度六十四年景公卒宋公子特攻殺太子而自立¶
是為昭公昭公者元公之曽庶孫也昭公父公孫糾糾¶
父公子褍秦(徐廣曰/褍音端)褍秦即元公少子也景公殺昭公¶
父糾故昭公怨殺太子而自立昭公四十七年卒子悼¶
公購由立(年表云四/十九年)悼公八年卒子休公田立休公田¶
二十三年卒子辟公辟兵立(徐廣曰一/云辟公兵)辟公三年卒子¶
剔成立(年表云剔/成君也)剔成四十一年剔成弟偃攻襲剔成¶