奢考問之伍奢知無忌讒太子于平王因曰王獨奈何以¶
讒賊小臣疏骨肉之親乎無忌曰王今不制其事成矣王且見¶
禽于是平王怒囚伍奢而使城父司馬奮揚往殺太子行未¶
至奮揚使人先告太子太子急去不然將誅太子建亡奔¶
宋無忌言于平王曰伍奢有二子皆賢不誅且為楚憂可以¶
其父質而召之不然且為楚患王使使謂伍奢曰能致汝¶
二子則生不能則死伍奢曰尚為人仁呼必來員為人剛¶
戾忍訽(火候/反)能成大事彼見來之并禽其勢必不來王不¶