都中都代鴈門皆屬代高祖十二年冬樊噲軍卒追斬¶
豨於靈丘¶
太史公曰韓信盧綰非素積德累善之世徼一時權變¶
以詐力成功遭漢初定故得列地南面稱孤内見疑强大¶
外倚蠻貊以為援是以日疏自危事窮智困卒赴匈奴¶
豈不哀哉陳豨梁人其少時數稱慕魏公子及將軍守¶
邊招致賓客而下士名聲過實周昌疑之疵瑕頗起懼¶
禍及身邪人進說遂陷無道於戲悲夫夫計之生孰成¶