(不畏賢人違戻耆/老之長不用其教)今殷民乃陋淫神祇之祀(徐廣曰一/云今殷民)¶
(侵神犧又一云陋淫侵神祇駰/案馬融曰天曰神地曰祇也)令誠得治國國治身死¶
不恨為死終不得治不如去遂亡箕子者(馬融曰箕國/名也子爵也)¶
紂親戚也紂始為象箸箕子歎曰彼為象箸必為玉桮¶
為桮則必思逺方珍怪之物而御之矣輿馬宫室之漸¶
自此始不可振也紂為淫泆箕子諫不聽人或曰可以¶
去矣箕子曰為人臣諫不聽而去是彰君之惡而自說¶
於民吾不忍為也乃被髮佯狂而為奴遂隱而鼓琴以¶