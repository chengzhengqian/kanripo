廟恣羣臣奏得失四海之内靡不受獲於斯之時天下¶
大說嚮風而聽隨流而化喟然興道而遷義刑錯而不¶
用徳隆乎三皇功美於五帝若此故獵乃可喜也若夫¶
終日暴露馳騁勞神苦形罷車馬之用抗士卒之精費¶
府庫之財而無徳厚之恩務在獨樂不顧衆庶忘國家¶
之政而貪雉兔之獲則仁者不由也從此觀之齊楚之¶
事豈不哀哉地方不過千里而囿居九百是草木不得¶
墾辟而民無所食也夫以諸侯之細而樂萬乗之所侈¶