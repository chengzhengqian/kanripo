王夫人之親人主聞之必喜此所謂竒策便計也衛將¶
軍謝之曰先生幸告之以便計請奉教於是衛將軍乃¶
以五百金為王夫人之親夀王夫人以聞武帝帝曰大¶
將軍不知為此問之安所受計策對曰受之待詔者東¶
郭先生詔召東郭先生拜以為郡都尉東郭先生久待¶
詔公車貧困飢寒衣敝履不完行雪中履有上無下足¶
盡踐地道中人笑之東郭先生應之曰誰能履行雪中¶
令人視之其上履也其履下處乃似人足者乎及其拜¶