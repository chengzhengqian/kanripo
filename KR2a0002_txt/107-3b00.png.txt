(行名曰/刁斗)莫府省約文書籍事然亦逺斥候未嘗遇害程¶
不識正部曲行伍營陳擊刁斗士吏治軍簿至明軍不¶
得休息然亦未嘗遇害不識曰李將軍極簡易然敵卒¶
犯之無以禁也而其士卒亦佚樂咸樂為之死我軍雖¶
煩擾然敵亦不得犯我是時漢邊郡李廣程不識皆為¶
名將然匈奴畏李廣之略士卒亦多樂從李廣而苦程¶
不識程不識孝景時以數直諫為太中大夫為人亷謹¶
於文法後漢以馬邑城誘單于使大軍伏馬邑旁谷而¶