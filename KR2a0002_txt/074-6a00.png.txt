後竟與趙俱亡平原君厚待公孫龍公孫龍善為堅白¶
之辯及鄒衍過趙言至道乃絀公孫龍(劉向别録曰齊/使鄒衍過趙平)¶
(原君見公孫龍及其徒綦母子之屬論白馬非馬之辯/以問鄒子鄒子曰不可彼天下之辨有五勝三至而辭)¶
(正為天下辯者别殊類使不相害序異端使不相亂抒/意通指明其所謂使人與知焉不務相迷也故勝者不)¶
(失其所守不勝得其所求若是故辯可為也及至煩文/以相假飾辭以相惇巧譬以相移引人聲使不得及其)¶
(意如此害大道夫繳紛爭言而競/後息不能無害君子坐皆稱善)¶
虞卿者游説之士也躡蹻擔簦(徐廣曰蹻草履也簦長/柄笠音登笠有柄者謂)¶
(之/簦)説趙孝成王一見賜黄金百鎰白璧一雙再見為趙¶