(曰隷/閲也)號曰寧見乳虎無值寧成之怒義縱自河内遷為¶
南陽太守聞寧成家居南陽及縱至關寧成側行送迎¶
然縱氣盛弗為禮至郡遂案寧氏盡破碎其家成坐有¶
罪及孔暴之屬皆犇亡(徐廣曰孔暴/三姓大族)南陽吏民重足一¶
迹而平氏朱彊杜衍杜周為縱爪牙之吏任用遷為廷¶
史軍數出定襄定襄吏民亂敗於是徙縱為定襄太守¶
縱至掩定襄獄中重罪輕繫二百餘人及賓客昆弟私¶
入相視亦二百餘人縱一捕鞫曰為死罪解脱(漢書音/義曰一)¶