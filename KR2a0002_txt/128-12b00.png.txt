世相先後之意作十二諸侯年表第二春秋之後陪臣¶
秉政彊國相王以至於秦卒并諸夏滅封地擅其號作¶
六國年表第三秦既暴虐楚人發難項氏遂亂漢乃扶¶
義征伐八年之間天下三嬗事繁變衆故詳著秦楚之¶
際月表第四漢興已來至於太初百年諸侯廢立分削¶
譜紀不明有司靡踵彊弱之原云以世(徐廣曰一作云/已也天漢序曰)¶
(敞義依敞/庶幾云已)作漢興以來諸侯年表第五維高祖元功輔¶
臣股肱剖符而爵澤流苗裔忘其昭穆或殺身隕國作¶