遂有卻趙王歇復居信都張耳從項羽諸侯入關漢元¶
年十二月項羽立諸侯王張耳雅游(韋昭曰/雅素也)人多為之¶
言項羽亦素數問張耳賢乃分趙立張耳為常山王治¶
信都信都更名襄國陳餘客多説項羽曰陳餘張耳一體¶
有功於趙項羽以陳餘不從入關聞其在南皮即以南¶
皮旁三縣以封之而徙趙王歇王代(徐廣曰/都代縣)張耳之國¶
陳餘愈益怒曰張耳與餘功等也今張耳王餘獨侯此¶
項羽不平及齊王田榮畔楚陳餘乃使夏説説田榮曰¶