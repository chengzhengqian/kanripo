山明日王召筮史敢占之曰夢衣偏裻之衣者殘也乘¶
飛龍上天不至而墜者有氣而無實也見金玉之積如¶
山者憂也後三日韓氏上黨守馮亭使者至曰韓不能¶
守上黨入之於秦其吏民皆安為趙不欲為秦有城市¶
邑十七願再拜入之趙聽王所以賜吏民王大喜召平¶
陽君豹告之曰馮亭入城市邑十七受之何如對曰聖¶
人甚禍無故之利王曰人懷吾徳何謂無故乎對曰夫¶
秦蠶食韓氏地中絶不令相通固自以為坐而受上黨¶