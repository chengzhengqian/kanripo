重耳愛齊女毋去心趙衰咎犯乃於桑下謀行齊女侍¶
者在桑上聞之以告其主其主乃殺侍者(服䖍曰懼孝/公怒故殺之)¶
(以滅/口)勸重耳趣行重耳曰人生安樂孰知其他必死於¶
此(徐廣曰一云人生/一世必死於此)不能去齊女曰子一國公子窮而¶
來此數士者以子為命子不疾反國報勞臣而懷女德¶
竊為子羞之且不求何時得功乃與趙衰等謀醉重耳¶
載以行行逺而覺重耳大怒引戈欲殺咎犯咎犯曰殺¶
臣成子偃之願也重耳曰事不成我食舅氏之肉咎犯¶