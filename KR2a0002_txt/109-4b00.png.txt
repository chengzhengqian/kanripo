軍青為大將軍諸將皆以兵屬大將軍大將軍立號而¶
歸天子曰大將軍青躬率戎士師大㨗𫉬匈奴王十有¶
餘人益封青六千户而封青子伉為宜春侯青子不疑¶
為隂安侯青子登為發干侯青固辭曰臣幸得待罪行¶
間賴陛下神靈軍大㨗皆諸校尉力戰之功也陛下幸¶
已益封臣青臣青子在繦緥中未有勤勞上幸列地封¶
為三侯非臣待罪行間所以勸士力戰之意也伉等三¶
人何敢受封天子曰我非忘諸校尉功也今固且圖之¶