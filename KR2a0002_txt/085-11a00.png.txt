璽遣胡亥客奉書賜扶蘇與上郡使者至發書扶蘇泣¶
入内舍欲自殺䝉恬止扶蘇曰陛下居外未立太子使¶
臣將三十萬衆守邊公子為監此天下重任也今一使¶
者來即自殺安知其非詐請復請復請而後死未暮也¶
使者數趣之扶蘇為人仁謂䝉恬曰父而賜子死尚安¶
復請即自殺蒙恬不肯死使者即以屬吏繫於陽周(徐/廣)¶
(曰屬/上郡)使者還報胡亥斯高大喜至咸陽發䘮太子立為¶
二世皇帝以趙高為郎中令常侍中用事二世燕居乃¶