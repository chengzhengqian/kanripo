(服䖍曰言晉國之/祚將集於三家)將去謂叔向曰吾子勉之君侈而多¶
良大夫皆富政將在三家(杜預曰富必厚施/故政在三家也)吾子直(服/䖍)¶
(曰直不能曲/撓以從衆)必思自免於難季札之初使北過徐君徐¶
君好季札劎口弗敢言季札心知之為使上國未獻還¶
至徐徐君已死於是乃解其寳劒繫之徐君冢樹而去¶
從者曰徐君已死尚誰予乎季子曰不然始吾心已許¶
之豈以死倍吾心哉七年楚公子圍弑其王夾敖而代¶
立是為靈王十年楚靈王會諸矦而以伐呉之朱方以¶