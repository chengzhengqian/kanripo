用戎人由余而霸中國齊用越人䝉而强威宣此二國¶
豈拘於俗牽於世繫阿徧之辭哉公聽竝觀垂名當世¶
故意合則胡越為昆弟由余越人䝉是矣不合則骨肉¶
出逐不收朱象管蔡是矣今人主誠能用齊秦之義後¶
宋魯之聽則五伯不足稱三王易為也是以聖王覺寤¶
捐子之之心(徐廣曰燕王讓國/於其大臣子之也)而能不說於田常之賢¶
(應劭曰田常事齊簡公簡公說之而殺/簡公使人君去此心則國家安全也)封比干之後修¶
孕婦之墓(應劭曰紂刳妊/者觀其胎産也)故功業復就於天下何則欲¶