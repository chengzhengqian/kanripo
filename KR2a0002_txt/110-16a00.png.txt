科以病乞骸骨孝武皇帝即制曰賞有功襃有徳善善¶
惡惡君宜知之其省思慮存精神補以醫藥賜告治病¶
牛酒雜帛居數月有瘳視事至元狩二年竟以善終于¶
相位夫知臣莫若君此其效也𢎞子度嗣爵後為山陽¶
太守坐法失侯夫表徳章義所以率俗厲化聖王之制¶
不易之道也其賜𢎞後子孫之次當為後者爵闗内侯¶
食邑三百户徴詣公車上名尚書朕親臨拜焉¶
班固稱曰公孫𢎞卜式兒寛皆以鴻漸之翼困於燕雀¶