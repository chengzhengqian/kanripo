奢為太子太傅無忌為少傅無忌無寵於太子常讒惡¶
太子建建時年十五矣其母蔡女也無寵於王王稍益¶
疏外建也六年使太子建居城父守邊(服䖍曰城父楚/北境邑杜預曰)¶
(襄城城/父縣)無忌又日夜讒太子建於王曰自無忌入秦女¶
太子怨亦不能無望於王王少自備焉且太子居城父¶
擅兵外交諸侯且欲入矣平王召其傅伍奢責之伍奢¶
知無忌讒乃曰王奈何以小臣疏骨肉無忌曰今不制¶
後悔也於是王遂囚伍奢而召其二子而告以免父死¶