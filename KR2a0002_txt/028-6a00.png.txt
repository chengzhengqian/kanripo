秋渾邪王率數萬之衆來降于是漢發車二萬乗迎之¶
既至受賞賜及有功之士是歲費凡百餘巨萬初先是¶
徃十餘歲河決觀(徐廣曰觀縣名也屬東/郡光武改曰衛公國)梁楚之地固¶
已數困而縁河之郡隄塞河輙決壞費不可勝計其後¶
番係欲省底柱之漕穿汾河渠以為溉田作者數萬人¶
鄭當時為渭漕渠回遠鑿直渠自長安至華陰作者數¶
萬人朔方亦穿渠作者數萬人各歴二三期功未就費¶
亦各巨萬十數天子為伐胡盛養馬馬之來食長安者¶