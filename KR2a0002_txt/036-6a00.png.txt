錫之福其作女用咎(鄭𤣥曰無好于女家之人雖賜之以爵/禄其動作為女用惡謂為天子結怨於)¶
(民/)毋偏毋頗遵王之義(孔安國曰偏不平頗不正/言當修先王正義以治民)毋有作好¶
遵王之道(馬融曰好/私好也)毋有作惡遵王之路毋偏毋黨王道蕩¶
蕩(孔安國曰言開辟/也鄭𤣥曰黨朋黨)毋黨毋偏王道平平(孔安國曰一/言辨治也)毋反毋¶
側王道正直(馬融曰反反道/也側傾側也)㑹其有極(鄭𤣥曰謂君也當㑹/聚有中之人以為臣)¶
(也/)歸其有極(鄭𤣥曰謂臣也當就/有中之君而亊之)曰王極之傅言(馬融曰王/者當盡極)¶
(行之使臣下/布陳其言)是帝是訓于帝其順(馬融曰是大中而常行之/用是教訓天下於天為順)¶
(也/)凡厥庶民極之傅言(馬融曰亦當極敷/陳其言於上也)是順是行(王肅/曰民)¶