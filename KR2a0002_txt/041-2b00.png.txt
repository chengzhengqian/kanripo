衰從重耳出亡凡十九年得反國重耳為晉文公趙衰¶
為原大夫居原任國政文公所以反國及霸多趙衰計¶
策語在晉事中趙衰既反晉晉之妻固要迎翟妻而以¶
其子盾為適嗣晉妻三子皆下事之晉襄公之六年而¶
趙衰卒諡為成季趙盾代成季任國政二年而晉襄公¶
卒太子夷皋年少盾為國多難欲立襄公弟雍雍時在¶
秦使使迎之太子母日夜啼泣頓首謂趙盾曰先君何¶
罪釋其適子而更求君趙盾患之恐其宗與大夫襲誅¶