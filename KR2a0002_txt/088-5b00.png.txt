與俱東至雒陽呂后白上曰彭王壯士今徙之蜀此自¶
遺患不如遂誅之妾謹與俱來於是呂后乃令其舍人¶
告彭越復謀反廷尉王恬關奏請族之上乃可遂夷越¶
宗族國除¶
太史公曰魏豹彭越雖故賤然已席卷千里南靣稱孤¶
喋血乗勝日有聞矣(徐廣曰喋一作唼韓/傳亦有喋血語也)懷畔逆之意¶
及敗不死而虜囚身被刑戮何哉中材已上且羞其行¶
況王者乎彼無異故智略絶人獨患無身耳得攝尺寸¶