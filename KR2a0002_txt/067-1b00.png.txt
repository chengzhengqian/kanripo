業力工商逐什二以為務今子釋本而事口舌困不亦¶
宜乎蘇秦聞之而慙自傷乃閉室不出出其書徧觀之¶
曰夫士業已屈首受書而不能以取尊榮雖多亦奚以為¶
于是得周書隂符伏而讀之期年以出揣摩曰此可以說¶
當世之君矣求說周顯王顯王左右素習知蘇秦皆少¶
之弗信乃西至秦秦孝公卒說恵王曰秦四塞之國被¶
山帶渭東有闗河西有漢中南有巴蜀北有代馬此天¶
府也以秦士民之衆兵法之教可以吞天下稱帝而治¶