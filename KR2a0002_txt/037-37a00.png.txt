大父父皆不得立而辟難於周客死焉寡人自以疎逺¶
毋幾為君今大夫不忘文襄之意而惠立桓叔之後賴¶
宗廟大夫之靈得奉晉祀豈敢不戰戰乎大夫其亦助¶
寡人於是逐不臣者七人修舊功施德惠收文公入時¶
功臣後秋伐鄭鄭師敗遂至陳三年晉會諸侯悼公問¶
羣臣可用者祁傒舉解狐解狐傒之仇復問舉其子祁¶
午君子曰祁傒可謂不黨矣外舉不避仇内舉不隠子¶
方會諸侯悼公弟楊干亂行(賈逵曰/行陳也)魏絳戮其僕(賈逵/曰僕)¶