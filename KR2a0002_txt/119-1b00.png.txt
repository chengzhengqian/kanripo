論次詩書修起禮樂適齊聞韶三月不知肉味自衛返¶
魯然後樂正雅頌各得其所世以混濁莫能用是以仲¶
尼干七十餘君無所遇曰茍有用我者期月而已矣西¶
狩獲麟曰吾道窮矣故因史記作春秋以當王法其辭¶
微而指博後世學者多錄焉(徐廣曰錄/一作繆)自孔子卒後七¶
十子之徒散遊諸侯大者為師傅卿相小者友教士大¶
夫或隱而不見故子路居衛(按仲尼弟子列傳子路/死於衛時孔子尚存)子¶
張居陳澹臺子羽居楚子夏居西河子貢終於齊如田¶