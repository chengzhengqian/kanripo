哀公六年也其明年吳與魯會繒徴百牢太宰嚭召季康子¶
季康子使子貢往然後得已孔子曰魯衛之政兄弟也(包氏/曰周)¶
(公康叔既為兄弟康叔睦於/周公其國之政亦如兄弟也)是時衛君輒父不得立在外諸¶
侯數以為讓而孔子弟子多仕於衛衛君欲得孔子為政子¶
路曰衛君待子而為政子將奚先(包氏曰問往/將何所先行)孔子曰必¶
也正名乎(馬融曰正百/事之名也)子路曰有是哉子之迂也何其正¶
也(包氏曰迂猶逺也言/孔子之言逺於事也)孔子曰野哉由也(孔安國曰/野不達也)夫名¶
不正則言不順言不順則事不成事不成則禮樂不興禮¶