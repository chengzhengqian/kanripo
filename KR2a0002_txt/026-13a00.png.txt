故秦時上帝祠何帝也對曰四帝有白青黃赤帝之祠¶
高祖曰吾聞天有五帝而有四何也莫知其說於是高¶
祖曰吾知之矣乃待我而具五也乃立黑帝祠命曰北¶
畤有司進祠上不親往悉召故秦祝官復置太祝太宰¶
如其故儀禮因令縣為公社(李竒曰/猶官社)下詔曰吾甚重祠¶
而敬祭今上帝之祭及山川諸神當祠者各以其時禮¶
祠之如故(徐廣曰高祖本紀曰二年六月令祠/官祀天地四方上帝山川以時祀之)後四嵗¶
天下已定詔御史令豐謹治枌榆社常以四時春以羊¶