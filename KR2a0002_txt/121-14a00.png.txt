當道小國恐各堅城守不肯給食攻之不能下下者得¶
食不下者數日則去比至郁成士至者不過數千皆飢¶
罷攻郁成郁成大破之所殺傷甚衆貳師將軍與哆始¶
成等計至郁成尚不能舉况至其王都乎引兵而還往¶
來二嵗還至燉煌士不過什一二使使上書言道逺多¶
乏食且士卒不患戰患飢人少不足以拔宛願且罷兵¶
益發而復往天子聞之大怒而使使遮玉門曰軍有敢¶
入者輒斬之貳師恐因留燉煌其夏漢亡浞野之兵二¶