可説乃解其相印與魏齊亡間行念諸侯莫可以急抵¶
者乃復走大梁欲因信陵君以走楚信陵君聞之畏秦¶
猶豫未肯見曰虞卿何如人也時侯嬴在旁曰人固未¶
易知知人亦未易也夫虞卿躡屩擔簦一見趙王賜白¶
璧一雙黃金百鎰再見拜為上卿三見卒受相印封萬¶
戸侯當此之時天下爭知之夫魏齊窮困過虞卿虞卿¶
不敢重爵禄之尊解相印捐萬戸侯而間行急士之窮¶
而歸公子公子曰何如人人固不易知知人亦未易也¶