(康曰長安西/南有滈池)因言曰今年祖龍死(蘇林曰祖始也龍人/君象謂始皇也服䖍)¶
(曰龍人之先象也言王亦人之先/也應劭曰祖人之先龍君之象也)使者問其故因忽不¶
見置其璧去使者奉璧具以聞始皇黙然良乆曰山鬼¶
固不過知一歲事也退言曰祖龍者人之先也使御府¶
視璧乃二十八年行渡江所沈璧也於是始皇卜之卦¶
得游徙吉遷北河榆中三萬家拜爵一級三十七年十¶
月癸丑始皇出游左丞相斯從右丞相去疾守少子胡¶
亥愛慕請從上許之十一月行至雲夢望祀虞舜於九¶