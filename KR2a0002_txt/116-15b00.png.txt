(直云緩無樓字樓緩乃六國時人疑此後人所/益也李竒曰緩似人姓名韋昭曰淮南臣名)先要成¶
臯之口周被下潁川兵塞　轅伊闕之道陳定發南陽¶
兵守武關河南太守獨有洛陽耳何足憂然此北尚有¶
臨晉關河東上黨與河内趙國人言曰絶成臯之口天¶
下不通據三川之險招山東之兵舉事如此公以為何¶
如被曰臣見其禍未見其福也王曰左吴趙賢朱驕如¶
皆以為有福什事九成公獨以為有禍無福何也被曰¶
大王之羣臣近幸素能使衆者皆前繋詔獄餘無可用¶