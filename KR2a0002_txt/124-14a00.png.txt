家有好女者恐大巫祝為河伯取之以故多持女逺逃¶
亡以故城中益空無人又困貧所從來久逺矣民人俗¶
語曰即不為河伯娶婦水來漂沒溺其人民云西門豹¶
曰至為河伯娶婦時願三老巫祝父老送女河上幸來¶
告語之吾亦往送女皆曰諾至其時西門豹往㑹之河¶
上三老官屬豪長者異父老皆㑹以人民往觀之者三¶
二千人其巫老女子也已年七十從弟子女十人所皆¶
衣繪單衣立大巫後西門豹曰呼河伯婦來視其好醜¶