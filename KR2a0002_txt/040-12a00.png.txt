救鄭晉楚戰鄢陵楚兵敗晉射傷楚共王目俱罷而去¶
十三年晉悼公伐鄭兵於洧上(服䖍曰/洧水名)鄭城守晉亦去¶
十四年成公卒子惲立是為釐公釐公五年鄭相子駟¶
朝釐公釐公不禮子駟怒使厨人藥殺釐公(徐廣曰年/表云子駟)¶
(使賊夜/殺釐公)赴諸侯曰釐公㬥病卒立釐公子嘉嘉時年五¶
嵗是為簡公簡公元年諸公子謀欲誅相子駟子駟覺¶
之反盡誅諸公子二年晉伐鄭鄭與盟晉去冬又與楚¶
盟子駟畏誅故兩親晉楚三年相子駟欲自立為君公¶