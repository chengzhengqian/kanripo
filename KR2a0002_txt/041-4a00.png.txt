厥曰靈公遇賊趙盾在外吾先君以為無罪故不誅今¶
諸君將誅其後是非先君之意而今妄誅妄誅謂之亂¶
臣有大事而君不聞是無君也屠岸賈不聽韓厥告趙¶
朔趣亡朔不肯曰子必不絶趙祀朔死不恨韓厥許諾¶
稱疾不出賈不請而擅與諸將攻趙氏於下宫殺趙朔¶
趙同趙括趙嬰齊皆滅其族趙朔妻成公姊有遺腹走¶
公宫匿趙朔客曰公孫杵臼杵臼謂朔友人程嬰曰胡¶
不死程嬰曰朔之婦有遺腹若幸而男吾奉之即女也¶