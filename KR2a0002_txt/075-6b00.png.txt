願公子忘之也且矯魏王令奪晉鄙兵以救趙于趙則¶
有功矣于魏則未為忠臣也公子乃自驕而功之竊為¶
公子不取也于是公子立自責似若無所容者趙王掃¶
除自迎執主人之禮引公子就西階公子側行辭讓從¶
東階上(禮記曰主人就東階客就西/階客若降等則就主人之階)自言辠過以負于¶
魏無功于趙趙王侍酒至暮口不忍獻五城以公子¶
退讓也公子竟留趙趙王以鄗為公子湯沐邑魏亦復¶
以信陵奉公子公子留趙公子聞趙有處士毛公藏于¶