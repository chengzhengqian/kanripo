遇將軍可謂深矣父母宗族皆為戮没今聞購將軍首¶
金千斤邑萬家將奈何於期仰天大息流涕曰於期每¶
念之常痛於骨髓顧計不知所出耳荆軻曰今有一言¶
可以解燕國之患報將軍之仇者何如於期乃前曰為¶
之奈何荆軻曰願得將軍之首以獻秦王秦王必喜而¶
見臣臣左手把其袖右手椹其匈(徐廣曰椹音張/鴆反一作抗)然則¶
將軍之仇報而燕見陵之愧除矣將軍豈有意乎樊於¶
期偏袒搤捥(徐廣曰/一作捾)而進曰此臣之日夜切齒腐心也¶