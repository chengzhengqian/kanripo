修潔人樂同則嘉保太平後敬奉法常治無極輿舟不¶
傾從臣誦烈請刻此石光垂休銘還過吳從江乘渡(地/理)¶
(志丹陽有/江乘縣)竝海上北至琅邪方士徐市等入海求神藥¶
數歲不得費多恐譴乃詐曰蓬萊藥可得然常為大鮫¶
魚所苦故不得至願請善射與俱見則以連弩射之始¶
皇夢與海神戰如人狀問占夢博士曰水神不可見以¶
大魚蛟龍為候今上禱祠備謹而有此惡神當除去而¶
善神可致乃令入海者齎捕巨魚具而自以連弩候大¶