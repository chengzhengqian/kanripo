將約曰先破秦入咸陽者王之今沛公先破秦入咸陽¶
毫毛不敢有所近封閉宫室還軍霸上以待大王來故¶
遣將守闗者備他盜出入與非常也勞苦而功髙如此¶
未有封侯之賞而聽細説欲誅有功之人此亡秦之續¶
耳竊為大王不取也項王未有以應曰坐樊噲從良坐¶
坐須臾沛公起如厠因招樊噲出沛公已出項王使都¶
尉(徐廣曰一/本無都字)陳平召沛公沛公曰今者出未辭也為之¶
奈何樊噲曰大行不顧細謹大禮不辭小讓如今人方¶