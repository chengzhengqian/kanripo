子穨好牛臣以養牛干之及穨欲用臣蹇叔止臣臣去¶
得不誅事虞君蹇叔止臣臣知虞君不用臣臣誠私利¶
祿爵且留再用其言得脫一不用及虞君難是以知其¶
賢於是穆公使人厚幣迎蹇叔以為上大夫秋穆公自¶
將伐晉戰於河曲(徐廣曰一作西駰案公羊傳曰河千/里而一曲也服䖍曰河曲晉地杜預)¶
(曰河曲在/蒲坂南)晉驪姬作亂太子申生死新城重耳夷吾出¶
犇九年齊桓公會諸侯於葵丘晉獻公卒立驪姬子奚¶
齊其臣里克殺奚齊荀息立卓子(徐廣曰/一作倬)克又殺卓子¶