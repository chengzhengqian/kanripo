為酒禮一獻之禮賓主百拜(鄭𤣥曰一獻士飲酒/之禮百拜以喻多也)終日¶
飲酒而不得醉焉此先王之所以備酒禍也故酒食者¶
所以合歡也樂者所以象德也禮者所以閉淫也是故¶
先王有大事必有禮以哀之(鄭𤣥曰大/事謂死喪)有大福必有禮¶
以樂之哀樂之分皆以禮終樂也者施也禮也者報也¶
(鄭𤣥曰言樂出而/不反而禮者往來)樂樂其所自生(鄭𤣥曰/自由也)而禮反其所自¶
始樂章德禮報情反始也(孫炎曰作樂者緣民所樂於/已之德若舜之民樂其紹堯)¶
(也周之民樂其伐紂而作韶武也制禮者/本已所由得民心殷尚質周尚文是也)所謂大路者¶