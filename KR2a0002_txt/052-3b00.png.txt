項羽敗還至滎陽凡二歲高祖三年拜為假左丞相入¶
屯兵關中月餘魏王豹反以假左丞相别與韓信東攻¶
魏將軍孫遫軍東張(徐廣曰張者地名功臣表有張/侯毛澤之駰案蘇林曰屬河東)大¶
破之因攻安邑得魏將王襄撃魏王於曲陽追至武垣¶
(徐廣曰河/東有垣縣)生得魏王豹取平陽得魏王母妻子盡定魏¶
地凡五十二城賜食邑平陽因從韓信撃趙相國夏説¶
軍於鄔東(徐廣曰鄔縣在/太原音烏古反)大破之斬夏説韓信與故常¶
山王張耳引兵下井陘撃成安君而令參還圍趙别將¶