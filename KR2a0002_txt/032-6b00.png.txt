孤極知燕小力少不足以報然誠得賢士以共國以雪¶
先王之恥孤之願也先生視可者得身事之郭隗曰王¶
必欲致士先從隗始况賢於隗者豈逺千里哉於是昭¶
王為隗改築宫而師事之樂毅自魏往鄒衍自齊往劇¶
辛自趙往士争趨燕燕王弔死問孤與百姓同甘苦二¶
十八年燕國殷富士卒樂軼輕戰於是遂以樂毅為上¶
將軍與秦楚三晉合謀以代齊齊兵敗湣王出亡於外¶
燕兵獨追北入至臨菑盡取齊寳燒其宫室宗廟齊城¶