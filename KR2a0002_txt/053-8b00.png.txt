復道(如淳曰復音複上下有道/故謂之復道韋昭曰閣道)望見諸將往往相與坐¶
沙中語上曰此何語留侯曰陛下不知乎此謀反耳上¶
曰天下屬安定何故反乎留侯曰陛下起布衣以此屬¶
取天下今陛下為天子而所封皆蕭曹故人所親愛而¶
所誅者皆生平所仇怨今軍吏計功以天下不足徧封¶
此屬畏陛下不能盡封恐又見疑平生(徐廣曰多/作生平)過失¶
及誅故即相聚謀反耳上乃憂曰為之奈何留侯曰上¶
平生所憎羣臣所共知誰最甚者上曰雍齒與我故(漢/書)¶