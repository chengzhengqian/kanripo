秦韓魏恐必因二人求合於秦則燕趙亦宜事秦四國¶
爭事秦則楚為郡縣矣王何不與寡人并力收韓魏燕¶
趙與為從而尊周室以案兵息民令於天下莫敢不樂¶
聽則王名成矣王率諸侯竝伐破秦必矣王取武關蜀¶
漢之地私吳越之富而擅江海之利韓魏割上黨西薄函¶
谷則楚之强百萬也且王欺於張儀亡地漢中兵銼藍¶
田天下莫不代王懷怒今乃欲先事秦願大王熟計之¶
楚王業已欲和於秦見齊王書猶豫不決下其議羣臣¶