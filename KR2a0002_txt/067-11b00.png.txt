未嘗得聞餘教今足下以趙王詔詔之敬以國從乃西¶
南説楚威王曰楚天下之彊國也王天下之賢主也西¶
有黔中(徐廣曰今/之武陵地)巫郡(徐廣曰巫郡者/南郡之西界)東有夏州海陽¶
(徐廣曰楚考烈王元年秦取夏川駰案左傳楚莊王伐/陳鄉取一人焉以歸謂之夏州而注者不説夏州所在)¶
(車𦙍撰桓温集云夏口城上數里/有州名夏州東有夏州謂此也)南有洞庭蒼梧北有¶
陘塞郇陽(徐廣曰春秋曰遂伐楚次于陘楚威王十一/年魏敗楚陘山析縣有鈞水或者郇陽今之)¶
(順陽乎一本北/有汾陘之塞也)地方五千餘里帶甲百萬車千乗騎萬¶
匹粟支十年此霸王之資也夫以楚之强與王之賢天¶