今獨王陳恐天下解也陳渉不聽遂立為王陳餘乃復¶
説陳王曰大王舉梁楚而西務在入關未及收河北也¶
臣嘗游趙知其豪桀及地形願請竒兵北略趙地於是¶
陳王以故所善陳人武臣為將軍邵騷為䕶軍以張耳¶
陳餘為左右校尉予卒三千人北略趙地武臣等從白¶
馬渡河至諸縣說其豪桀曰(鄧展曰至何/北縣説之)秦為亂政虐¶
刑以殘賊天下數十年矣北有長城之役南有五嶺之¶
戍(漢書音義曰嶺有五因/以為名在交阯界中也)外内騷動百姓罷敝頭會箕¶