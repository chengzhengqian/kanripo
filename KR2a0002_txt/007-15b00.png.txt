為刀俎我為魚肉何辭為於是遂去乃令張良畱謝良¶
問曰大王來何操曰我持白壁一雙欲獻項王玉斗一¶
雙欲與亞父會其怒不敢獻公為我獻之張良曰謹諾¶
當是時項王軍在鴻門下沛公軍在霸上相去四十里¶
沛公則置車騎脱身獨騎與樊噲夏侯嬰靳強紀信等¶
四人持劒盾步走從酈山下道芷陽間行沛公謂張良¶
曰從此道至吾軍不過二十里耳度我至軍中公乃入¶
沛公已去間至軍中張良入謝曰沛公不勝桮杓不能¶