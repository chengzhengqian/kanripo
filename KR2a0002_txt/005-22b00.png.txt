南公揭卒樗里疾相韓武王謂甘茂曰寡人欲容車通¶
三川窺周室死不恨矣其秋使甘茂庶長封伐宜陽四¶
年拔宜陽斬首六萬涉河城武遂(徐廣曰/韓邑也)魏太子來朝¶
武王有力好戲力士任鄙烏獲孟說皆至大官王與孟¶
說舉鼎絶臏(徐廣曰/一作脉)八月武王死(皇覽曰秦武王冢在/扶風安陵縣西北畢)¶
(陌中大冡是也人以為周文/王冡非也周文王冡在杜中)族孟說武王取魏女為后¶
無子立異母弟是為昭襄王昭襄母楚人姓芈氏號宣¶
太后武王死時昭襄王為質於燕燕人送歸得立昭襄¶