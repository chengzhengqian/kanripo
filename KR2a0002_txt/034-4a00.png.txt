儀行父皆通於夏姬衷其衣以戲於朝(左傳曰衷其衵/服穀梁傳曰或)¶
(衣其衣或/中其襦)泄冶諫曰君臣淫亂民何效焉靈公以告二¶
子二子請殺泄冶公弗禁遂殺泄冶(春秋曰陳殺/其大夫泄冶)十五¶
年靈公與二子飲於夏氏公戲二子曰徵舒似汝二子¶
曰亦似公(杜預曰靈公即位十五年徵舒已為卿年大/無嫌是公子也葢以夏姬滛放故謂其子多)¶
(似以為/戲也)徵舒怒靈公罷酒出徵舒伏弩廏門射殺靈公¶
(左傳曰公/出自其廏)孔寧儀行父皆奔楚靈公太子午奔晉徵舒¶
自立為陳侯徵舒故陳大夫也夏姬御叔之妻舒之母¶