商紂宫及期百夫荷罕旗以先驅(蔡邕獨斷曰前驅有/九旒雲罕東京賦曰)¶
(雲罕九旒薛/綜曰旍旗名)武王弟叔振鐸奉陳常車周公旦把大鉞¶
畢公把小鉞以夾武王散宜生太顛閎夭皆執劍以衛¶
武王既入立于社南大卒之左右畢從毛叔叔鄭奉明¶
水(周禮曰司烜氏以鑑取明水於月鄭𤣥曰鑑鏡屬也/取月之水欲得陰陽之絜氣陳眀水以為𤣥酒也)¶
衞康叔封布兹(徐廣曰兹者籍席之/名諸侯病曰負兹)召公奭贊采師尚¶
父牽牲尹佚筴祝曰殷之末孫季紂殄廢先王明徳侮¶
蔑神祗不祀昬暴商邑百姓其章顯聞于天皇上帝於¶