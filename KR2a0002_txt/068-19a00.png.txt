良婦也今軫不忠其君楚亦何以軫為忠乎忠且見棄¶
軫不之楚何歸乎王以其言為然遂善待之居秦期年¶
秦惠王終相張儀而陳軫奔楚楚未之重也而使陳軫¶
使于秦過梁欲見犀首犀首謝弗見軫曰吾為事來公¶
不見軫軫將行不得待異日犀首見之陳軫曰公何好¶
飲也犀首曰無事也曰吾請令公饜事可乎曰奈何曰¶
田需約諸侯從親楚王疑之未信也公謂于王曰臣與¶
燕趙之王有故數使人來曰無事何不相見願謁行于¶