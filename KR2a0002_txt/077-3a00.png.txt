王幽死於秦秦東破齊湣王嘗稱帝後去之數困三晉¶
厭天下辯士無所信穰侯華陽君(徐廣曰華/一作葉)昭王母宣¶
太后之弟也而涇陽君高陵君皆昭王同母弟也穰侯¶
相三人者更將有封邑以太后故私家富重於王室及¶
穰侯為秦將且欲越韓魏而伐齊綱夀欲以廣其陶封¶
范雎乃上書曰臣聞明主立政有功者不得不賞有能¶
者不得不官勞大者其禄厚功多者其爵尊能治衆者¶
其官大故無能者不敢當職焉有能者亦不得蔽隱使¶