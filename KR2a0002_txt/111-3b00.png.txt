於是乃下令國中曰吾聞兩雄不俱立兩賢不竝世皇¶
帝賢天子也自今已後去帝制黄屋左纛陸賈還報孝¶
文帝大説遂至孝景時稱臣使人朝請然南越其居國¶
竊如故號名其使天子稱王朝命如諸侯至建元四年¶
卒陀孫胡為南越王(徐廣曰皇甫謐曰越王趙陀以建/元四年卒爾時漢興七十年陀葢)¶
(百嵗/矣)此時閩越王郢興兵撃南越邉邑粤使人上書曰¶
兩越俱為藩臣毋得擅興兵相攻撃今閩越興兵侵臣¶
臣不敢興兵唯天子詔之於是天子多南越義守職約¶