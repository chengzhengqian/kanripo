旣在趙乃遺樂間書曰紂之時箕子不用犯諌不怠以¶
冀其聽商容不達身祗辱焉以冀其變及民志不入獄¶
囚自出然後二子退隱故紂負桀㬥之累二子不失忠¶
聖之名何者其憂患之盡矣今寡人雖愚不若紂之㬥¶
也燕民雖亂不若殷民之甚也室有語不相盡以告鄰¶
里二者寡人不為君取也樂間樂乗怨燕不聽其計二¶
人卒留趙趙封樂乗為武襄君其明年樂乗㢘頗為趙¶
圍燕燕重禮以和乃解後五歲趙孝成王卒襄王使樂¶