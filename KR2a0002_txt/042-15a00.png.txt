非無事之國也韓亡之後必將更事更事必就易與利¶
就易與利必不伐楚與趙矣是何也夫越山踰河絶韓¶
上黨而攻彊趙是復閼與之事秦必不為也若道河内¶
倍鄴朝歌絶漳滏水與趙兵決於邯鄲之郊是知伯之¶
禍也秦又不敢伐楚道涉山谷行三千里而攻冥阨之¶
塞(孫檢曰楚之險塞也徐廣/曰或以為今江夏鄳縣)所行甚逺所攻甚難秦又¶
不為也若道河外倍大梁右蔡左(徐廣曰一/無此字)召陵與楚¶
兵決於陳郊秦又不敢故曰秦必不伐楚與趙矣又不¶