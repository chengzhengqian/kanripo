周周元王使人賜句踐胙命為伯句踐已去渡淮南以¶
淮上地與楚(楚世家曰越滅吳而不能正/江淮北楚東侵廣地至泗上)歸吳所侵宋¶
地於宋與魯泗東方百里當是時越兵横行於江淮東¶
諸侯畢賀號稱霸王范蠡遂去自齊遺大夫種書曰蜚¶
鳥盡良弓藏狡兔死走狗烹(徐廣曰狡/一作郊)越王為人長頸¶
烏喙可與共患難不可與共樂子何不去種見書稱病¶
不朝人或讒種且作亂越王乃賜種劒曰子教寡人伐¶
吳七術寡人用其三而敗吳其四在子子為我從先王¶