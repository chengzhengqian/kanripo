安下濟北數城引其兵降項羽故立安為濟北王都博¶
陽田榮者數負項梁又不肯將兵從楚擊秦以故不封¶
成安君陳餘棄將印去不從入關然素聞其賢有功於¶
趙聞其在南皮故因環封三縣(漢書音義曰繞南/皮三縣以封之)畨君¶
將梅鋗(韋昭曰/呼𤣥反)功多故封十萬户侯項王自立為西楚¶
霸王王九郡都彭城(孟康曰舊名江陵為南楚/吳為東楚彭城為西楚)漢之元¶
年四月諸侯罷戲下各就國項王出之國使人徙義帝¶
曰古之帝者地方千里必居上游(文頴曰居水之上/流也游或作流)乃¶