曰子之怨安足以煩國弗聽魏文子請老休辟郤克克¶
執政九年楚莊王卒晉伐齊齊使太子彊為質於晉晉¶
兵罷十一年春齊伐魯取隆魯吿急衛衛與魯皆因郤¶
克告急於晉晉乃使郤克欒書韓厥以兵車八百乘¶
與魯衛共伐齊夏與頃公戰於鞌傷困頃公頃公乃與¶
其右易位下取飲以得脫去齊師敗走晉追北至齊頃¶
公獻寶器以求平不聽郤克曰必得蕭桐姪子為質齊¶
使曰蕭桐姪子頃公母頃公母猶晉君母奈何必得之¶