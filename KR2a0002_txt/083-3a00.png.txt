自知中男也次不得為適其母又不得幸自附夫人夫¶
人誠以此時拔以為適夫人則竟世有寵於秦矣華陽¶
夫人以為然承太子間從容言子楚質於趙者絶賢來¶
往者皆稱譽之乃因涕泣曰妾幸得充後宮不幸無子¶
願得子楚立以為適嗣以託妾身安國君許之乃與夫¶
人刻玉符約以為適嗣安國君及夫人因厚餽遺子楚¶
而請呂不韋傅之子楚以此名譽益盛於諸侯呂不韋¶
取邯鄲諸姬絶好善舞者與居知有身子楚從不韋飲¶