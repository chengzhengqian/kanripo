功故當分其地而王之諸將皆曰善乃分天下立諸將¶
為侯王項王范增疑沛公之有天下業已講解(蘇林曰/講和也)¶
又惡負約恐諸侯叛之乃陰謀曰巴蜀道險秦之遷人¶
皆居蜀乃曰巴蜀亦關中地也故立沛公為漢王(徐廣/曰以)¶
(正月/立)王巴蜀漢中都南鄭而三分關中王秦降將以距¶
塞漢王項王乃立章邯為雍王王咸陽以西都廢丘長¶
史欣者故為櫟陽獄掾嘗有徳於項梁都尉董翳者本¶
勸章邯降楚故立司馬欣為塞王(韋昭曰在長安/東名桃林塞)王咸¶