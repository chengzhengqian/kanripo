時單于書絶悖逆昔齊襄公復百世之讎春秋大之(春/秋)¶
(傳曰九世猶可復/讎乎雖百世可也)是嵗太初四年也且鞮侯單于既立¶
盡歸漢使之不降者路充國等得歸單于初立恐漢襲¶
之乃自謂我兒子安敢望漢天子漢天子我丈人行也¶
漢遣中郎将蘇武厚幣賂遺單于單于益驕禮甚倨非¶
漢所望也其明年浞野侯破奴得亡歸漢其明年漢使¶
貳師将軍廣利以三萬騎出酒泉擊右賢王於天山得¶
胡首虜萬餘級而還匈奴大圍貳師将軍㡬不脱漢兵¶