身乎詩曰鼓鍾于宫聲聞于外鶴鳴九皋聲聞于天茍¶
能修身何患不榮太公躬行仁義七十二年逢文王得¶
行其説封於齊七百嵗而不絶此士之所以日夜孜孜¶
修學行道不敢止也今世之處士時雖不用崛然獨立¶
塊然獨處上觀許由下察接輿策同范蠡忠合子胥天¶
下和平與義相扶寡偶少徒固其常也子何疑於余哉¶
於是諸先生黙然無以應也建章宫後閤重櫟中有物¶
出焉其狀似麋以聞武帝往臨視之問左右羣臣習事¶