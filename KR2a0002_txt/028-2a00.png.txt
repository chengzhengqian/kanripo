于封君湯沐邑皆各為私奉養焉不領于天下之經費¶
漕轉山東粟以給中都官歳不過數十萬石至孝文帝¶
時莢錢益多輕(如淳曰如/榆莢也)乃更鑄四銖錢其文為半兩¶
令民縱得自鑄錢故吳諸侯也以即山鑄錢富埒天子¶
(徐廣曰埒者際畔言鄰接相次也駰案孟/康曰富與天子等而微減也或曰埒等也)其後卒以叛¶
逆鄧通大夫也以鑄錢財過王者故吳鄧氏錢布天下¶
而鑄錢之禁生焉匈奴數侵盗北邊屯戍者多邊粟不¶
足給食當食者于是募民能輸及轉粟于邊者拜爵爵¶