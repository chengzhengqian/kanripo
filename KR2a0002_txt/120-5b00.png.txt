舍還而鼠盜肉其父怒笞湯湯掘窟得盜鼠及餘肉劾¶
鼠掠治傳爰書訊鞫論報(蘇林曰謂傳囚也爰易也以/此書易其辭處鞫窮也張晏)¶
(曰傳考證驗也爰書自證不如此言反受其罪訊考三/日復問之知與前辭同不也鞫一吏為讀狀論其報行)¶
(也/)并取鼠與肉具獄磔堂下(鄧展曰/罪備具)其父見之視其文¶
辭如老獄吏大驚遂使書獄(如淳曰決獄之/書謂律令也)父死後湯¶
為長安吏久之周陽侯始為諸卿時(徐廣曰田勝也武/帝母王太后之同)¶
(母弟也武帝始立/而封為周陽侯)嘗繫長安湯傾身為之(韋昭曰為/之先後)及¶
出為侯大與湯交徧見湯貴人湯給事内史為寧成掾¶