為帝王求之於白蛇蟠杅(徐廣曰/一孤反)林中者齋戒以待譺¶
然狀如有人來告之因以醮酒他髪(徐廣曰他/一作被)求之三¶
宿而得由是觀之豈不偉哉故龜可不敬與南方老人¶
用龜支牀足行二十餘嵗老人死移牀龜尚生不死龜¶
能行氣導引問者曰龜至神若此然太卜官得生龜何¶
為輒殺取其甲乎近世江上人有得名龜畜置之家因¶
大富與人議欲遣去人教殺之勿遣遣之破人家龜見¶
夢曰送我水中無殺吾也其家終殺之殺之後身死家¶