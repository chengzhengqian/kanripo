北門(案年表齊惠公二/年魯宣公之二年)衛人獲其季弟簡如(服䖍曰獲/與喬如同)¶
(時/)鄋瞞由是遂亡(杜預曰長/翟之種絶)十五年季文子使於晉十¶
八年二月文公卒文公有二妃長妃齊女哀姜生子惡¶
及視次妃敬嬴嬖愛生子俀(徐廣曰/一作倭)俀私事襄仲(服䖍/曰襄)¶
(仲公/子遂)襄仲欲立之叔仲曰不可(服䖍曰叔/仲惠伯)襄仲請齊惠¶
公惠公新立欲親魯許之冬十月襄仲殺子惡及視而¶
立俀是為宣公哀姜歸齊哭而過市曰天乎襄仲為不¶
道殺適立庶市人皆哭魯人謂之哀姜魯由此公室卑¶