(炫燿也文頴曰事權貴也與通勢/以其所有辜較請託金錢以自顧)事貴人趙同等(徐廣曰漢/書作趙談)¶
(司馬遷以父/名談故改之)與竇長君善季布聞之寄書諫竇長君曰吾聞¶
曹丘生非長者勿與通及曹丘生歸欲得書請季布(張晏曰/欲使竇)¶
(長君為介/於布請見)竇長君曰季将軍不説足下足下無往固請¶
書遂行使人先發書季布果大怒待曹丘曹丘至即揖¶
季布曰楚人諺曰得黄金百斤不如得季布一諾足下¶
何以得此聲於梁楚間哉且僕楚人足下亦楚人也僕¶
游揚足下之名於天下顧不重邪何足下距僕之深也¶