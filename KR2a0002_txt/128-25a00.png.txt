夷各異卜然各以決吉凶略闚其要作龜策列傳第六¶
十八布衣匹夫之人不害於政不妨百姓取與以時而¶
息財富智者有采焉作貨殖列傳第六十九維我漢繼¶
五帝末流接三代統業周道廢秦撥去古文焚滅詩書¶
故明堂石室金匱玉版(如淳曰刻玉/版以為文字)圖籍散亂於是漢¶
興蕭何次律令韓信申軍法張蒼為章程(如淳曰章厯/數之章術也)¶
(程者權衡丈尺斛斗之平法也瓚曰茂陵書丞相為工/用程數其中言百工用材多少之量及制度之程品者)¶
(是/也)叔孫通定禮儀則文學彬彬稍進詩書往往間出矣¶