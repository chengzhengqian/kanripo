九月燕靈王建薨有美人子太后使人殺之無後國除¶
八年十月立吕肅王子東平侯吕通為燕王封通弟吕¶
莊為東平侯三月中吕后祓還過軹道見物如蒼犬據¶
(徐廣曰/音㦸)髙后掖忽弗復見卜之云趙王如意為祟髙后¶
遂病掖傷髙后為外孫魯元王偃年少蚤失父母孤弱¶
廼封張敖前姬兩子侈為新都侯夀為樂昌侯(徐廣曰/今細陽)¶
(之池/陽鄉)以輔魯元王偃及封中大謁者張釋為建陵侯(徐/廣)¶
(曰一云張釋卿駰案如淳曰百官表謁者掌賔贊受事/灌嬰為中謁者後常以奄人為之諸官加中者多奄人)¶