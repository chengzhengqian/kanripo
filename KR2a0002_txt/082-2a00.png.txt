謗能無怨乎屈平之作離騷葢自怨生也國風好色而¶
不淫小雅怨誹而不亂若離騷者可謂兼之矣上稱帝¶
嚳下道齊桓中述湯武以刺世事明道德之廣崇治亂¶
之條貫靡不畢見其文約其辭微其志絜其行㢘其稱¶
文小而其指極大舉類邇而見義逺其志絜故其稱物¶
芳其行㢘故死而不容自疎濯淖汙泥之中蟬蛻於濁¶
穢以浮游塵埃之外不獲世之滋垢皭然泥而不滓者¶
也(徐廣曰皭/疎淨之貎)推此志也雖與日月爭光可也屈平旣絀¶