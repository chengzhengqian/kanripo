三年項羽急圍漢王滎陽漢王恐憂與酈食其謀撓楚¶
權食其曰昔湯伐桀封其後於杞武王伐紂封其後於¶
宋今秦失德棄義侵伐諸侯社稷滅六國之後使無立¶
錐之地陛下誠能復立六國後世畢已受印此其君臣¶
百姓必皆戴陛下之德莫不鄉風慕義願為臣妾德義¶
已行陛下南鄉稱霸楚必斂衽而朝漢王曰善趣刻印¶
先生因行佩之矣食其未行張良從外來謁漢王方食¶
曰子房前客有為我計撓楚權者具以酈生語告於子¶