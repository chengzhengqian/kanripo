三十三年惠文王卒太子丹立是為孝成王孝成王元¶
年(徐廣曰平/原君相也)秦伐我拔三城趙王新立太后用事秦急¶
攻之趙氏求救於齊齊曰必以長安君為質兵乃出太¶
后不肯大臣彊諫太后明謂左右曰復言長安君為質¶
者老婦必唾其面左師觸龍言願見太后太后盛氣而¶
胥之入(胥猶須也穀梁/傳曰胥其出也)徐趍而坐自謝曰老臣病足曾¶
不能疾走不得見乆矣竊自恕而恐太后體之有所苦¶
也故願望見太后太后曰老婦恃輦而行曰食得母衰¶