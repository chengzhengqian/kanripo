之日則忘其家臨軍約束則忘其親援枹鼔之急則忘其身¶
今敵國深侵邦内騷動士卒暴露于境君寢不安席食不甘¶
味百姓之命皆懸於君何謂相送乎召軍正問曰軍法期而¶
後至者云何對曰當斬莊賈懼使人馳報景公請救既往未¶
及反于是遂斬莊賈以徇三軍三軍之士皆振慄乆之景公¶
遣使者持節赦賈馳入軍中穰苴曰將在軍君令有所不受¶
問軍正曰軍中不馳今使者馳云何軍正曰當斬使者大¶
懼穰苴曰君之使不可殺之乃斬其僕車之左駙馬之左驂¶