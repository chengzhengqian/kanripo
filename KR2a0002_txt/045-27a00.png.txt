柱間昨暮予夢坐奠兩柱之間予殆殷人也後七日卒¶
(鄭𤣥曰謂聖/人知命也)孔子年七十三以魯哀公十六年四月己¶
丑卒哀公誄之曰旻天不弔不憖遺一老(王肅曰弔善/也憖且也一)¶
(老謂孔/子也)俾屏余一人以在位㷀㷀余在疚(王肅曰/疚病也)鳴呼¶
哀哉尼父毋自律(王肅曰父丈夫之顯稱也/律法也言毋以自為法也)子貢曰君¶
其不沒於魯乎夫子之言曰禮失則昏名失則愆失志¶
為昏失所為愆生不能用死而誄之非禮也稱余一人¶
非名也(服䖍曰天子自謂一/人非諸侯所當名也)孔子葬魯城北泗上(皇覽/曰孔)¶