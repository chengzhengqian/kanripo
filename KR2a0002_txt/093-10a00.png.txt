(雍樹面者大人以面首向臨/之小兒抱大人頸似懸樹也)漢王怒行欲斬嬰者十餘¶
卒得脫而致孝惠魯元於豐漢王既至滎陽收散兵復¶
振賜嬰食祈陽(徐廣曰祈/一作沂)復常奉車從擊項籍追至陳¶
卒定楚至魯益食玆氏漢王立為帝其秋燕王臧荼反¶
嬰以太僕從擊荼明年從至陳取楚王信更食汝陰剖¶
符世世勿絶以太僕從擊代至武泉雲中益食千戶因¶
從擊韓信軍胡騎晉陽旁大破之追北至平城為胡所¶
圍七日不得通高帝使使厚遺閼氏冒頓開圍一角高¶