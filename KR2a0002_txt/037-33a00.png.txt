楚莊王彊以挫晉兵河上也六年楚伐宋宋來告急晉¶
晉欲救之伯宗謀曰(賈逵曰伯/宗晉大夫)楚天方開之不可當乃¶
使解楊紿為救宋(服䖍曰解/楊晉大夫)鄭人執與楚楚厚賜使反¶
其言令宋急下解楊紿許之卒致晉君言楚欲殺之或¶
諫乃歸解楊七年晉使隨會滅赤狄八年使郤克於齊齊¶
景公母從樓上觀而笑之所以然者郤克僂而魯使蹇¶
衛使眇故齊亦令人如之以導客郤克怒歸至河上曰¶
不報齊者河伯視之至國請君欲伐齊景公問知其故¶