朝廷者高皇帝之朝廷也通小臣戲殿上大不敬當斬¶
吏今行斬之(如淳曰嘉語其吏/曰今便行斬之)通頓首首盡出血不解¶
文帝度丞相已困通使使者持節召通而謝丞相曰此¶
吾弄臣君釋之鄧通既至為文帝泣曰丞相幾殺臣嘉¶
為丞相五嵗孝文帝崩孝景帝即位二年鼂錯為内史¶
貴幸用事諸法令多所請變更議以謫罰侵削諸侯而¶
丞相嘉自絀所言不用疾錯錯為内史門東出不便更¶
穿一門南出南出者太上皇廟堧垣(服䖍曰宮外垣也/如淳曰堧音畏堧)¶