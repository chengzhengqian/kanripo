可輕臣聞其將屠者子賈豎易動以利願沛公且留壁¶
使人先行為五萬人具食(徐廣曰五/一作百)益為張旗幟諸山¶
上為疑兵令酈食其持重寳啗秦將秦將果畔欲連和¶
俱西襲咸陽沛公欲聼之良曰此獨其將欲畔耳恐士¶
卒不從不從必危不如因其解撃之沛公乃引兵擊秦¶
軍大破之遂北至藍田再戰秦兵竟敗遂至咸陽秦王¶
子嬰降沛公沛公入秦宮宮室帷帳狗馬重寶婦女以¶
千數意欲留居之樊噲諫沛公出舍沛公不聽(徐廣曰/一本噲)¶