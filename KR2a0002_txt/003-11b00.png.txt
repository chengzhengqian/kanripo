封比干之墓表商容之閭封紂子武庚禄父以續殷祀¶
(譙周曰殷凡三十一世六百餘年汲冢紀年曰湯/滅夏以至于受二十九王用歲四百九十六年也)令修¶
行盤庚之政殷民大説於是周武王為天子其後世貶¶
帝號號為王而封殷後為諸侯屬周周武王崩武庚與¶
管叔蔡叔作亂成王命周公誅之而立微子於宋以續¶
殷後焉¶
太史公曰余以頌次契之事自成湯以來采於詩書契¶
為子姓其後分封以國為姓有殷氏來氏宋氏空桐氏¶