者東方有大變然後王可以多割得地今齊王甚憎儀¶
儀之所在必興師伐之故儀願乞其不肖之身之梁齊¶
必興師伐之齊梁之兵連于城下而不能相去王以其¶
間伐韓入三川出兵函谷而無伐以臨周祭器必出挾¶
天子案圖籍此王業也秦王以為然故具革車三十乗¶
而入之梁也今儀入梁王果伐之是王内罷國而外伐¶
與國廣隣敵以内自臨而信儀于秦王也此臣之所謂¶
託儀也齊王曰善乃使解兵張儀相魏一歲卒于魏也¶