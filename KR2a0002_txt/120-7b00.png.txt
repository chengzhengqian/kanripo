於大吏内行修也通賓客飲食於故人子弟為吏及貧¶
昆弟調䕶之尤厚其造請諸公不避寒暑是以湯雖文¶
深意忌不專平然得此聲譽而刻深吏多為爪牙用者¶
依於文學之士丞相𢎞數稱其美及治淮南衡山江都¶
反獄皆窮根本嚴助及伍被上欲釋之湯爭曰伍被本¶
畫反謀而助親幸出入禁闥爪牙臣乃交私諸侯如此¶
弗誅後不可治於是上可論之其治獄所排大臣自為¶
功多此類是湯益尊任遷為御史大夫(徐廣曰元/狩二年)㑹渾¶