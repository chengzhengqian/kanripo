京繕治甲兵與其母武姜謀襲鄭二十二年段果襲鄭¶
武姜為内應莊公發兵伐段段走伐京京人畔段段出¶
走鄢鄢潰段出奔共(賈逵曰共國名也杜/預曰今汲郡共縣也)於是莊公遷¶
其母武姜於城潁(賈逵曰/鄭地)誓言曰不至黃泉(服䖍曰天/𤣥地黃泉)¶
(在地中故/言黄泉)毋相見也居嵗餘已悔思母潁谷之考叔(賈/逵)¶
(曰潁谷/鄭地)有獻於公公賜食考叔曰臣有母請君食賜臣¶
母莊公曰我甚思母惡負盟奈何考叔曰穿地至黃泉¶
則相見矣於是遂從之見母二十四年宋繆公卒公子¶