連兵中外之國將何以自寧今朕夙興夜寐勤勞天下¶
憂苦萬民為之怛惕不安未嘗一日忘於心故遣使者¶
冠葢相望結軼於道(韋昭曰使車徃還故轍如/結也相如曰結軌還轍)以諭朕¶
意於單于今單于反古之道計社稷之安便萬民之利¶
親與朕俱棄細過偕之大道結兄弟之義以全天下元¶
元之民和親已定始於今年後六年冬匈奴三萬人入¶
上郡三萬人入雲中以中大夫令勉(徐廣曰衛尉改名/也駰案漢書百官)¶
(表景帝初改衛尉為/中大夫令非此年也)為車騎將軍軍飛狐(如淳曰在代/郡蘇林曰在)¶