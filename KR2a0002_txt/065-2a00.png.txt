銅鞮伯華介山子然孔子皆後之不並世(大戴禮曰孔/子云國家有)¶
(道其言足以興國家無道其黙足以容盖銅鞮伯華之/所行觀于四方不忘其親茍思其親不盡其樂盖介山)¶
(子然行也說苑曰孔子歎曰銅鞮伯華無死天下冇定矣晉/太康地記云銅鞮晉大夫羊舌赤之邑世號赤曰銅鞮伯華)¶
顔回者魯人也字子淵少孔子三十歳顔淵問仁孔子曰¶
克己復禮天下歸仁焉(馬融曰克己約身也孔安國曰/復反也身能反禮則為仁矣)¶
孔子曰賢哉回也一簟食一瓢飲在陋巷人不堪其憂¶
回也不改其樂(孔安國曰顔回樂道雖簟/食在陋巷不改其所樂也)回也如愚退¶
而省其私亦足以發回也不愚(孔安國曰察其退還與二/三子說釋道義發明大體)¶