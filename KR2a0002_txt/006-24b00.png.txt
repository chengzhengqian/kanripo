月塟始皇酈山始皇初即位穿治酈山及并天下天下¶
徒送詣七十餘萬人穿三泉下銅(徐廣曰一作/錮錮鑄塞)而致椁¶
宫觀百官竒器珍怪徙藏滿之令匠作機弩矢有所穿¶
近者輒射之以水銀為百川江河大海機相灌輸上具¶
天文下具地理以人魚膏為燭(徐廣曰人魚/似鮎四脚)度不滅者¶
乆之二世曰先帝後宫非有子者出焉不宜皆令從死¶
死者甚衆塟既已下或言工匠為機藏皆知之藏重即¶
泄大事畢己藏閉中羨下外羨門盡閉工匠藏者無復¶