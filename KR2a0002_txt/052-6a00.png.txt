賓客見參不事事(如淳曰不事/丞相之事)來者皆欲有言至者參¶
輒飲以醇酒間之欲有所言復飲之醉而後去終莫得¶
開説(如淳曰開謂/有所啟白)以為常相舍後園近吏舍吏舍日飲¶
歌呼從吏惡之無如之何乃請參游園中聞吏醉歌呼¶
從吏幸相國召案之乃反取酒張坐飲亦歌呼與相應¶
和參見人之有細過專掩匿覆蓋之府中無事參子窋¶
為中大夫惠帝怪相國不治事以為豈少朕與乃謂窋¶
曰若歸試私從容問而父曰高帝新棄羣臣帝富於春¶