諸侯皆使人請辥公田嬰以文為太子嬰許之嬰卒諡¶
為靖郭君(皇覧曰靖郭君冢在/魯國辥城中東南陬)而文果代立于辥是為¶
孟嘗君孟嘗君在嶭招致諸侯賓客及亡人有罪者皆¶
歸孟嘗君孟嘗君舎業厚遇之以故傾天下之士食客¶
數千人無貴賤一與文等孟嘗君待客坐語而屏風後¶
常有侍史主記君所與客語問親戚居處客去孟嘗君¶
已使使存問獻遺其親戚孟嘗君曾待客夜食有一人¶
蔽火光客怒以飯不等輟食辭去孟嘗君起自持其飯¶