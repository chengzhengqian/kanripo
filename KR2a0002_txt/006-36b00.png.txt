割地而奉秦秦有餘力而制其敝追亡逐北伏尸百萬¶
流血漂鹵(徐廣曰/鹵楯也)因利乘便宰割天下分裂河山彊國¶
請服弱國入朝延及孝文王莊襄王享國日淺國家無¶
事及至秦王續六世之餘烈(張晏曰孝公惠文王武/王昭王孝文王莊襄王)振¶
長策而御宇内吞二周而亡諸侯履至尊而制六合執¶
棰拊(徐廣曰拊拍也/音府一作槁朴)以鞭笞天下威振四海南取百越¶
之地(韋昭曰越/有百邑)以為桂林象郡百越之君俛首係頸委¶
命下吏乃使䝉恬北築長城而守藩籬却匈奴七百餘¶