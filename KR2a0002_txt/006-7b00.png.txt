立為代王故舉兵擊滅之魏王始約服入秦已而與韓¶
趙謀襲秦秦兵吏誅遂破之荆王獻青陽以西(漢書鄒/陽傳曰)¶
(越水長沙還舟青陽張晏曰青陽/地名蘇林曰靑陽長沙縣是也)已而畔約擊我南郡¶
故發兵誅得其王遂定其荆地燕王昏亂其太子丹乃¶
陰令荆軻為賊兵吏誅滅其國齊王用后勝計絶秦使¶
欲為亂兵吏誅虜其王平齊地寡人以眇眇之身興兵¶
誅暴亂賴宗廟之靈六王咸伏其辜天下大定今名號不¶
更無以稱成功傳後世其議帝號丞相綰御史大夫刼¶