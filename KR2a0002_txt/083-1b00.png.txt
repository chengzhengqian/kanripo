姬立以為正夫人號曰華陽夫人華陽夫人無子安國君中¶
男名子楚子楚母曰夏姬母愛子楚為秦質子於趙秦數攻¶
趙趙不甚禮子楚子楚秦諸庶孽孫質於諸侯車乗進用不¶
饒居處困不得意呂不韋賈邯鄲見而憐之曰此竒貨可居¶
(以子楚方/財貨也)乃往見子楚説曰吾能大子之門子楚笑曰且自¶
大君之門而乃大吾門呂不韋曰子不知也吾門待子門而¶
大子楚心知所謂乃引與坐深語呂不韋曰秦王老矣安國¶
君得為太子竊聞安國君愛幸華陽夫人華陽夫人無子¶