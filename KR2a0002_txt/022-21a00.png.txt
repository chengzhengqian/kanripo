民孔易此之謂也(鄭𤣥曰誘進也孔甚也言民從/君之所好惡進之於善無難也)然後¶
聖人作為鞉鼓椌楬壎箎(鄭𤣥曰椌/楬謂柷敔)此六者德音之音¶
也(鄭𤣥曰六者為/本以其聲質)然後鐘磬竽瑟以和之干戚旄狄以¶
舞之此所以祭先王之廟也所以獻醻酳酢也所以官¶
序貴賤各得其宜也(鄭𤣥曰官序貴賤謂/尊卑樂器列數有差)此所以示後¶
世有尊卑長㓜序也鐘聲鏗鏗以立號(鄭𤣥曰號令/所以警衆也)¶
(王肅曰鐘聲髙/故以之立號也)號以立横(鄭𤣥曰横充也/謂氣作充滿)横以立武君¶
子聽鐘聲則思武臣石聲硜(王肅曰/聲果勁)硜以立别(鄭𤣥曰/謂分明)¶