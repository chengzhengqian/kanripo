昌言禹拜曰於予何言予思日孶孶皋陶難禹曰何謂¶
孶孶禹曰鴻水滔天浩浩懷山襄陵下民皆服於水予¶
陸行乘車水行乘舟泥行乘橇山行乘檋行山栞木與¶
益予衆庶稻鮮食(孔安國曰鳥/獸新殺曰鮮)以決九川致四海浚畎¶
澮(鄭𤣥曰畎澮/田間溝也)致之川與稷予衆庶難得之食食少調¶
有餘補不足徙居衆民乃定萬國為治皋陶曰然此而¶
美也禹曰於帝慎乃在位安爾止(鄭𤣥曰安汝之所止/無妄動動則擾民)¶
輔徳天下大應清意以昭待上帝命天其重命用休(鄭/𤣥)¶