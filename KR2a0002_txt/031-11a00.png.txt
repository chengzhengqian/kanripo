君殺子允君以我為相(左傳曰羽父請殺桓/公將以求太宰也)隱公曰有¶
先君命吾為允少故攝代今允長矣吾方營莵裘之地¶
而老焉(服䖍曰莵裘魯邑也營菟裘以作宫室欲居/之以終老也杜預曰菟裘在泰山梁父縣南)以¶
授子允政揮懼子允聞而反誅之乃反譖隱公於子允¶
曰隱公欲遂立去子子其圗之請為子殺隱公子允許¶
諾十一月𨼆公祭鍾巫(賈逵曰鍾/巫祭名也)齊于社圃(杜預曰社/圃園名)¶
館于蒍氏(服䖍曰館舍也/蒍氏魯大夫)揮使人弑隱公于蔿氏而立¶
子允為君是為桓公桓公元年鄭以璧易天子之許田¶