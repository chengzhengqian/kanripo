綰為御史大夫綰臧請天子欲立明堂以朝諸侯不能¶
就其事乃言師申公於是天子使使束帛加璧安車駟¶
馬迎申公弟子二人乗軺傳從(徐廣曰/車馬)至見天子天子¶
問治亂之事申公時已八十餘老對曰為治者不在多¶
言顧力行何如耳是時天子方好文詞見申公對黙然¶
然已招致則以為太中大夫舍魯邸議明堂事太皇竇¶
太后好老子言不説儒術得趙綰王臧之過以讓上上¶
因廢明堂事盡下趙綰王臧吏後皆自殺申公亦疾免¶