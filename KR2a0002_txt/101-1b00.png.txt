有姊能鼔琴髙祖曰若能從我乎曰願盡力於是髙祖¶
召其姊為美人以奮為中涓受書謁徙其家長安中戚¶
里以姊為美人故也其官至孝文時積功勞至大中大¶
夫無文學恭謹無與比文帝時東陽矦張相如為太子¶
太傅免選可為傅者皆推奮奮為太子太傅及孝景即¶
位以為九卿廹近憚之(張晏曰以其恭/敬履度故難之)徙奮為諸矦相¶
奮長子建次子甲次子乙(徐廣曰/一作仁)次子慶皆以馴行孝¶
謹(徐廣曰馴/一作訓)官皆至二千石於是景帝曰石君及四子¶