　　　秋日寄皇甫水部兼呈子循别駕(謝榛/)¶
聞君遥自楚天来一别梁園見賦才搖落舊曾悲屈宋¶
寂寥今復弔鄒枚黄河蕩日寒聲轉嵩少連空逺色開¶
何事弟兄俱謫宦西風愁對菊花杯¶
　　　寄懐陸汝成(謝榛/)¶
花前樽酒度清宵夢到春江萬里橋明月下連秦塞逈¶
白雲秋盡蜀天遥自憐詞賦成多病君有聲名起聖朝¶
應對青山弔揚馬騷魂千載復誰招¶