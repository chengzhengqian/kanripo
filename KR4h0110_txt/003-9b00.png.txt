珮潄我沆瀣漿踟蹰玩靈芝徙倚弄華芳王子奉仙藥¶
羨門進竒方服食享遐紀延壽保無疆¶
　　　逺遊篇(曹植/)¶
逺遊臨四海俯仰觀洪波大魚若曲陵承浪相經過靈¶
鼇戴方丈神嶽儼嵳峩仙人翔其隅玉女戲其阿瓊蕋¶
可療饑仰首吸朝霞崑崙本吾宅中州非我家將歸謁¶
東父一舉超流沙鼓翼舞時風長嘯激清歌金石固易¶
敝日月同光華齊年與天地萬乘安足多¶