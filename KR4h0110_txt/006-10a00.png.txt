　　　其六¶
涉江采芙蓉蘭澤多芳草采之欲遺誰所思在逺道還¶
顧望舊鄉長路漫浩浩同心而離居憂傷以終老¶
　　　其七¶
明月皎夜光促織鳴東壁玉衡指孟冬衆星何歴歴白¶
露沾野草時節忽復易秋蟬鳴樹間𤣥鳥逝安適昔我¶
同門友髙舉振六翮不念攜手好棄我如遺跡南箕北¶
有斗牽牛不負軛良無盤石固虚名復何益¶