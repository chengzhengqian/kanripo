　　　登海曙樓(朱衡/)¶
髙樓百尺挿空青檻外諸峰列畫屏漢署星辰移北極¶
海天風日壯南溟譯人嵗至諳夷語戰舸秋深驗水經¶
却倚危欄時極目炎荒銅柱接𡨕𡨕¶
　　　九日龍岡奉同王大夫僚長(靳學顔/)¶
荒臺九日倍凄凉駟馬雙旌度石梁望嶽鐘聲初應節¶
洞庭木葉盡飛霜予家魯水空凝望君指秦川是故鄉¶
倚閣斜陽正愁絶不知黄菊為誰黄¶