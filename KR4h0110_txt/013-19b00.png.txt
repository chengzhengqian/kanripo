君不見呉王宫閣臨江起不捲珠簾見江水曉氣晴來¶
雙闕間潮聲夜落千門裏勾踐城中非舊春姑蘇臺下¶
起黄塵秪今惟有西江月曾照呉王宫裏人¶
　　　木蘭歌(韋元甫/)¶
唧唧復唧唧木蘭當户織不聞機杼聲唯聞女歎息問¶
女何所思問女何所憶女亦無所思女亦無所憶昨夜¶
見軍帖可汗大㸃兵軍書十二巻卷卷有爺名阿爺無¶
大兒木蘭無長兄願為市鞍馬從此替爺征東市買駿¶