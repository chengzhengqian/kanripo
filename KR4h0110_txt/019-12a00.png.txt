沛艾如龍馬來從上苑中棣華恩見賜伯舅禮仍崇鏡¶
㸃黄金眼花開白雪騣性柔君子徳足逸大王風色㸃¶
鳴珂浄聲連噴玉雄食塲恩未盡過隙命旋終練影依¶
雲沒銀鞍向月空仍聞樂府唱猶念代勞功¶
　　　緱山鶴(張仲素/)¶
羽客驂仙鶴將飛駐碧山映松殘雪在度嶺片雲還清¶
唳因風逺高姿對水閒笙歌憶天上城郭嘆人間㡬變¶
霜毛潔方殊藻質斑蓬瀛如可到逸翮詎能攀¶