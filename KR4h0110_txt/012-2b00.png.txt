五劇三條控三市弱栁青槐拂地垂佳氣紅塵暗天起¶
漢代金吾千騎來翡翠屠蘇鸚鵡杯羅襦寶帶為君解¶
燕歌趙舞為君開别有豪華稱將相轉日回天不相讓¶
意氣由來排灌夫專權判不容蕭相專權意氣本豪雄¶
青虬紫燕坐生風自言歌舞長千載自謂驕奢凌五公¶
節物風光不相待桑田碧海須臾改昔時金堦白玉堂¶
即今惟見青松在寂寂寥寥楊子居年年嵗嵗一床書¶
獨有南山桂花發飛來飛去襲人裾¶