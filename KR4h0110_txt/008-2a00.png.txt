祥習在卜征周南悲昔老留滯感遺氓空食疲廊肆反¶
稅事巖耕¶
　　　始安郡還都與張湘州登巴陵城樓作(顔延之/)¶
江漢分楚望衡巫奠南服三湘淪洞庭七澤藹荆牧經¶
塗延舊軌登闉訪川陸水國周地險河山信重複却倚¶
雲夢林前瞻京臺囿清雰霽岳陽曾暉薄瀾澳悽矣自¶
逺風傷哉千里目萬古陳往還百代勞起伏存沒竟何¶
人炯介在明淑請從上世人歸來藝桑竹¶