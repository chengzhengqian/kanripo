　　　遊山(謝朓/)¶
託養因支離乗間遂疲蹇語黙良未尋得喪云誰辯幸蒞¶
山水都復值清冬緬凌厓必千仞尋谿將萬轉堅崿既崚¶
嶒廻流復宛澶杳杳雲竇深淵淵石溜淺傍眺鬱篻簩¶
還望森柟楩荒隩被葴莎崩壁帶苔蘚鼯狖呌層嵁鷗¶
鳬戲沙衍觸賞聊自觀即趣咸已展經目惜所遇前路¶
欣方踐無言蕙草歇留垣芳可搴尚子時未歸邴生思¶
自免永志昔所欽勝迹今能選寄言賞心客得性良為善¶