謫去君何恨栖遲今古同名從遷客重賦以逺遊工駿¶
骨傾燕市蛾眉出漢宫黄金臺下栁折贈意無窮¶
　　　秋夜省中吏隱園獨坐(髙岱/)¶
忩竹含煙重庭梧下吹輕月髙河影澹天近露華清暝¶
入盆魚色秋疎塞鴈聲官曹真似水吏隱不虚名¶
　　　山居(汪時元/)¶
煙霞一以卧嵗月幾回新不是青山色寧留白眼人行¶
藏惟自識窮達好誰論獨有巖中桂秋來倍可親¶