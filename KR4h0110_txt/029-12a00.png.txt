　　　病甚懐于鱗(王世貞/)¶
蕭條落日罷銜杯寒入楓林夢乍逥我已河山甘付骨¶
汝從天地更論才途窮萬事輕相讓意盡千秋莽自哀¶
藥餌漸扶雙眼在未煩驚䇿素車来¶
　　　送張户曹出計百粤暫如銅梁(王世貞/)¶
薊門擐甲待胡烽海内軍須不自供赤羽去随新使者¶
黄金歸𨽻大司農界標銅柱天垂盡人度蒼梧瘴幾重¶
聞道壯遊仍晝錦春来車馬入臨卭¶