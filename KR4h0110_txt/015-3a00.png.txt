東郡趨庭日南樓縱目初浮雲連海岱平野入青徐孤¶
嶂秦碑在荒城魯殿餘從來多古意臨眺獨躊躇¶
　　　房兵曹胡馬(杜甫/)¶
胡馬大宛名鋒稜痩骨成竹批雙耳峻風入四蹄輕所¶
向無空濶真堪托死生驍騰有如此萬里可横行¶
　　　喜達行在所三首(杜甫/)¶
西憶岐陽信無人却送廻眼穿當落日心死著寒灰霧¶
樹行相引蓮峯望或開所親驚老痩辛苦賊中來¶