　　　五日觀妓(萬楚/)¶
西施謾道浣春紗碧玉今時鬪麗華眉黛奪將萱草色¶
紅裙妬殺石榴花新歌一曲令人艶醉舞雙眸斂髩斜¶
誰道五絲能續命却令今日死君家¶
　　　别韋郎中(張謂/)¶
星軺計日赴岷峨雲樹連天阻笑歌南入洞庭隨鴈去¶
西過巫峽聽猿多峥嶸洲上飛黄蝶灔澦堆邉起白波¶
不醉郎中桑落酒教人無奈别離何¶