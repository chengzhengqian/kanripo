　　　(謝靈運/)¶
躋險築幽居披雲卧石門苔滑誰能歩葛弱豈可捫嫋¶
嫋秋風過萋萋春草繁美人遊不還佳期何由敦芳塵¶
凝瑶席清醑滿金罇洞庭空波瀾桂枝徒攀翻結念屬¶
霄漢孤景莫與諼俯濯石下潭仰看條上猿早聞夕飈¶
急晚見朝日暾崖傾光難留林深響昜奔感往慮有復¶
理來情無存庶持乗日車得以慰營魂匪為衆人說冀¶
與智者論¶