一乗歸浄域萬騎餞通莊就日離亭近彌天别路長荆¶
南旋杖鉢渭北限津梁何日紆真果還來入帝鄉¶
　　　長寧公主東庒侍宴(李嶠/)¶
别業臨青甸鳴鑾降紫霄長筵鵷鷺集仙管鳳凰調樹¶
接南山近烟含北渚遙承恩咸巳醉戀賞未還鑣¶
　　　詠海(李嶠/)¶
習坎流丹壑朝宗合紫微三山巨鼇湧萬里大鵬飛樓¶
寫青山色珠含明月輝會同添霧露方遂衆川歸¶