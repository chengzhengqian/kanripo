懐漢室䇿獨抱杞人憂地曠笳逾慘沙寒鴈不留壯心¶
看劍鍔屈指計刀頭千古儒生輩誰期定逺侯¶
　　　庚戌八月二十二日恭聞奉天殿視朝(謝榛/)¶
上苑凉颷起西山瑞靄濃玉珂天漢路金闕午時鐘劍¶
珮鑪香近旌旗日影重宫牆落楊桞水檻出芙蓉萬舞¶
趨丹鳳千官識衮龍遙傳北伐詔光耀紫泥封¶
　　　姜節之太史宅對雪(謝榛/)¶
向夕變山川寒深嵗暮天玉堂輝自動瑤闕燦相連酒¶