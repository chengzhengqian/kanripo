　　　萬歲樓(王昌齡/)¶
江上巍巍萬歲樓不知經歴㡬千秋年年喜見山長在¶
日日悲看水獨流猿狖何曾離暮嶺鸕鷀空自泛寒洲¶
誰堪登望雲烟裏向晚茫茫發旅愁¶
　　　題張氏隱居(杜甫/)¶
春山無伴獨相求伐木丁丁山更幽澗道餘寒厯氷雪¶
石門斜日到林丘不貪夜識金銀氣逺害朝看麋鹿逰¶
乘興杳然迷出處對君疑是泛虚舟¶