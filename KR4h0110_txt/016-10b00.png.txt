曉聞天籟發清機蕭條已入寒空静颯沓仍隨秋雨飛¶
始覺浮生無住著頓令心地欲歸依¶
　　　題盧五舊居(李頎/)¶
物在人亡無見期閒庭繫馬不勝悲窓前綠竹生空地¶
門外青山似舊時悵望秋天鳴墜葉㠝岏枯栁宿寒鴟¶
憶君淚落東流水歲歲花開知為誰¶
　　　望薊門(祖詠/)¶
燕臺一去客心驚笳鼓喧喧漢將營萬里寒光生積雪¶