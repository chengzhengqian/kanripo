秋日并州路黄榆落故闗孤城吹角罷數騎射鵰還帳¶
幕遥臨水牛羊自下山行人正垂淚烽火起雲間¶
　　　冷井(孫欣/)¶
仙闈初鑿井雲液沁成泉色湛青苔裏寒凝紫綆邉銅¶
瓶向影落玉甃抱虚圎永頼調神像堯時奉萬年¶
　　　秋宵書事寄吳憑處士(釋皎然/)¶
真性在方丈寂寥無四隣秋天月色正清夜道心真大¶
夢觀前事浮名悞此身不知庭樹意榮落感何人¶