　　　滕王閣(李先芳/)¶
髙閣嶙峋攬上游還將歌舞向東流憑軒作賦何年事¶
逺水長天萬古愁鳥外片帆生極浦雨中芳草遍青洲¶
江湖滿地無舟楫天畔何人獨倚樓¶
　　　送沈太守之潯州(李先芳/)¶
萬里褰帷豈薄遊鬱林虎竹漢諸侯郡隣勾漏三山逈¶
城壓黔江二水浮卧閣倦題青玉案行春遙繫木蘭舟¶
蠻煙瘴海鴻難至珍重炎方桂樹秋¶