　　　送張郎中赴隴右覲省卿公(岑參/)¶
中郎鳳一毛世上獨賢豪弱冠已銀印出身惟寳刀還¶
家卿月逈度隴將星高幙下多相識邉書醉懶操¶
　　　送張子尉南海(岑參/)¶
不擇南州尉高堂有老親樓臺重蜃氣邑里雜鮫人海¶
暗三山雨花明五嶺春此鄉多寶玉慎勿厭清貧¶
　　　送任郎中出守明州(岑參/)¶
罷起郎官草初分刺史符城邉樓枕海郭裏樹侵湖郡¶