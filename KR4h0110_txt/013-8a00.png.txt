不嘆舉家無儋石莫言貧賤長可欺覆簣成山當有時¶
莫言富貴長可託木槿朝㸔暮還落不見古時塞上翁¶
倚伏由來任天作去去滄波勿復陳五湖三江愁殺人¶
　　　洛陽女兒行(王維/)¶
洛陽女兒對門居纔可容顔十五餘良人玉勒乗驄馬¶
侍女金盤膾鯉魚畫角朱樓盡相望紅桃綠栁垂簷向¶
羅帷送上七香車寶扇迎歸九華帳狂夫富貴在青春¶
意氣驕奢劇季倫自憐碧玉親敎舞不惜珊瑚持與人¶