　　　奉和初春幸太平公主南莊應制(李邕/)¶
傳聞銀漢支機石復見金輿出紫㣲織女橋邉烏鵲起¶
仙人樓上鳯凰飛流風入座飄歌扇瀑水當階濺舞衣¶
今日還同犯牛斗乘槎共泛海潮歸¶
　　　黄鶴樓(崔灝/)¶
昔人已乘白雲去此地空餘黄鶴樓黄鶴一去不復返¶
白雲千載空悠悠晴川歴厯漢陽樹芳草萋萋鸚鵡洲¶
日暮鄉闗何處是烟波江上使人愁¶