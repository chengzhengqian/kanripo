舊舘分江口凄然望落暉相逢傳旅食臨别換征衣昔¶
記山川是今傷人代非往來皆此路生死不同歸¶
　　　奉和聖製次瓊岳韻(張九齡/)¶
山祗亦望幸雲雨見靈心岳舘逢朝霽關門解宿隂咸¶
京天上近清渭日邉臨我武因東狩何言是即禽¶
　　　湖口望廬山瀑布水(張九齡/)¶
萬丈紅泉落迢迢半紫氛奔流下雜樹灑落出重雲日¶
照紅霓似天清風雨聞靈山多秀色空水共氤氲¶