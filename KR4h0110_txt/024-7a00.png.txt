長安獨過田子舍留我一翫飛泉畫絶壁如聞風雨來¶
晴天安得蛟龍挂呉生跌宕得畫理潦草落筆皆可喜¶
飛泉却出沓嶂間山即真山水真水客堂六月生晝寒¶
耳中彷彿髙江灘江灘窈窕不可測波濤洶湧多竒觀¶
泉邊三老顏色異偶坐似是莊與惠萬里誰論到海心¶
百年詎識臨淵意偉哉田子今儒宗文標南指匡廬峯¶
不須對此更惆悵會看瀑布青天上杉風松日隔縹緲¶
雲瀧雪灨何雄壯我常夢往神空向豈無呉生好手筆¶