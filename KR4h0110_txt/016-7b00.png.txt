非闗御苑鳥㗸殘歸鞍競帯青絲籠中使頻傾赤玉盤¶
飽食不湏愁内熱大官還有蔗漿寒¶
　　　敇借岐王九成宫避暑應制(王維/)¶
帝子逺辭丹鳯闕天書遥借翠㣲宫隔窓雲霧生衣上¶
卷幔山泉入鏡中林下水聲喧笑語岩前樹色隐房櫳¶
仙家未必能勝此何事吹簫向碧空¶
　　　酌酒與裴廸(王維/)¶
酌酒與君君自寛人情反覆似波瀾白首相知猶按劍¶