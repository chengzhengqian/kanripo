乃肯顧細微贈詩見存慰小子非所宜且為極歡情不¶
醉其無歸凡百敬爾位以副饑渇懷¶
　　　百一詩三首(應璩/)¶
下流不可處君子慎厥初名髙不宿著易用受侵誣前¶
者隳官去有人適我閭田家無所有酌醴焚枯魚問我¶
何功德三入承明廬所占於此土是謂仁智居文章不¶
經國筐篋無尺書用等稱才學往往見歎譽避席跪自¶
陳賤子實空虚宋人遇周客慙愧靡所知¶