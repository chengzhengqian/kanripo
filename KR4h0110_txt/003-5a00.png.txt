比翼翔雲漢羅者安所羇冲靜得自然榮華何足為(五/解)¶
　　　燕歌行二首(文帝/)¶
秋風蕭瑟天氣凉草木揺落露為霜羣燕辭歸鴈南翔¶
念君客游思斷腸慊慊思歸戀故鄉君何淹留寄他方¶
賤妾㷀㷀守空房憂來思君不敢忘不覺淚下沾衣裳¶
援琴鳴絃發清商短歌微吟不能長明月皎皎照我牀¶
星漢西流夜未央牽牛織女遥相望爾獨何辜限河梁¶
　　　其二¶