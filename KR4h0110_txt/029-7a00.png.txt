　　　奉懐于鱗(謝榛/)¶
十載交游滿薊門浮雲囬首幾人存古来意氣誰當合¶
老去文章爾共論北極寒星搖短劍西山暮雪照青樽¶
於今尚醉平原館何日能酬國士恩¶
　　　寄張幼于呉山讀書(黄姬水/)¶
十載東林塵外蹤漁歌樵唱上方鐘詩成盡染煙霞色¶
性定應同土木容破戒常持社中酒捐囊曾買路傍松¶
重谿逥壑猶嫌近更上呉山第一峯¶