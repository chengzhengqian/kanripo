長安少年膽氣粗生來恥作轅下駒買交不惜千金意¶
使氣能拚七尺軀探丸夜入平陵郭走狗時過渭水隅¶
朱門傾葢爭言晚白首同心不願餘俠士由來重然諾¶
一言妻子堪相托魯國朱家不學儒洛陽劇孟偏能博¶
别有侯王勢絶倫朱甍甲第接天闉蕭朱自倚金貂貴¶
班許元稱肺腑親青牛翠幰朝朝合錦瑟朱絃夜夜新¶
門下俱為驚座客堂中皆是報恩人當時顧盼生光彩¶
自矜意氣常無改何言榮華有沈銷雲散星分在一朝¶