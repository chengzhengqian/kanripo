　　　贈于鱗(王世貞/)¶
醉爾春風金屈巵忽看山岳坐来移停鞭欲盡幽州色¶
立馬愁聽出塞辭我自青雲甘薄宦誰當白雪問相思¶
蒼茫大陸頻囬首日暮乾坤未可期¶
　　　寄送于鱗(王世貞/)¶
舞劒鳴笳出薊門停驂囬首視中原病餘丘壑吾仍在¶
别後風塵爾更尊豈為衣冠成落魄向来詞賦失消魂¶
何人泣抱陵陽石車馬紛紛未可論¶