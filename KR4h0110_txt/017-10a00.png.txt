　　　奉和庫部盧四兄曹長元日朝廻(韓愈/)¶
天仗宵嚴建羽旄春雲送色曉雞號金爐香動螭頭暗¶
玉佩聲來雉尾高戎服上趨承北極儒冠列侍映東曹¶
太平時節難身遇郎署何須嘆二毛¶
　　　憶昔(韋莊/)¶
昔年曽向五陵逰午夜清歌月滿樓銀燭樹前長似晝¶
露桃花下不知秋西園公子名無忌南國佳人字莫愁¶
今日亂離俱是夢夕陽唯見水東流¶