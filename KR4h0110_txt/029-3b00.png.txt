　　　送柯公移鎮河南(王維禎/)¶
年来烽火徹秦闗募士徴兵不暫閒地重祇須馮異守¶
節移難借寇恂還旌旗龍避三河水斧鉞花迎二室山¶
梁國舊傳多俠客知君定訪夷門間¶
　　　奉和汝承上清宫(許應元/)¶
清溪樹外羽人宫員嶠方壺在域中丹竈雲標遺漢刼¶
石橋海上與秦通松間舊聽郎官履花下應迷使者驄¶
為有相如大人賦飄飄此意欲陵風¶