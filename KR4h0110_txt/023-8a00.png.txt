興邦良有激好賢輕千金破齊如反掌圖報一何深二¶
城乃不下疇測平生心白壁易為毁喟然傷古今¶
　　　出聖水闗往鳳凰山(頓鋭/)¶
嵲兀攢泬寥參差入烟霧漸與人世隔遂愜平生素嵌¶
壁闗門轉驀石亂流怒隂厓滙靈淵未冬已寒沍帶嶠¶
蒼靄㣲幕頂白雲度㫁徑屢猱接傾巖數狼顧肆貪意¶
興竒强制心膽怖睨憎仄磴危足試欹岑固絶壑乃無¶
地登天疑有路空寂排宴詮清虚獲𤣥悟¶