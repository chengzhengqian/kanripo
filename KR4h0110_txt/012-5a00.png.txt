洛陽城東桃李花飛來飛去落誰家洛陽女兒惜顔色¶
行逢落花長嘆息今年花落顔色改明年花開復誰在¶
已見松栢摧為薪更聞桑田變成海古人無復洛城東¶
今人還對落花風年年嵗嵗花相似嵗嵗年年人不同¶
寄言全盛紅顔子應憐半死白頭翁此翁白頭真可憐¶
伊昔紅顔美少年公子王孫芳樹下清歌妙舞落花前¶
光祿池臺開錦繡將軍樓閣盡神仙一朝臥病無相識¶
三春行樂在誰邉宛轉蛾眉能幾時須臾鶴髮亂如絲¶