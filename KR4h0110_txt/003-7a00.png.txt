皇上悼愍斯宿昔奮天怒發我許昌宫列舟于長浦(四/解)¶
翌日乘波楊棹歌悲且凉太常拂白日旗幟紛設張(五/解)¶
將抗旄與鉞耀威於彼方伐罪以弔民清我東南疆(六/解)¶
　　　箜篌引(曹植/)¶
置酒高殿上親友從我遊中㕑辦豐膳烹羊宰肥牛秦¶
箏何慷慨齊瑟和且柔陽阿奏竒舞京洛出名謳樂飲¶
過三爵緩帶傾庶羞主稱千金壽賔奉萬年酬久要不¶
可忘薄終義所尤謙謙君子德磬折欲何求驚風飄白¶