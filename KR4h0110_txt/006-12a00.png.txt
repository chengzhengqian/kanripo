有陳死人杳杳即長暮潛寐黄泉下千載永不寤浩浩¶
隂陽移年命如朝露人生忽如寄壽無金石固萬歲更¶
相送賢聖莫能度服食求神仙多為藥所誤不如飲美¶
酒被服紈與素¶
　　　其十四¶
去者日以疎來者日以親出郭門直視但見丘與墳古¶
墓犁為田松栢摧為薪白楊多悲風蕭蕭愁殺人思還¶
故里閭欲歸道無因¶