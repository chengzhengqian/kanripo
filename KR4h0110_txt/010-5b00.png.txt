　　　送張舍人之江東(李白/)¶
張翰江東去正值秋風時天清一鴈遠海濶孤㠶遲白¶
日行欲暮滄波杳難期呉洲如見月千里幸相思¶
　　　魯郡東石門送杜二甫(李白/)¶
醉别復幾日登臨徧池臺何時石門路重有金樽開秋¶
波落泗水海色明徂徠飛蓬各自遠且盡手中杯¶
　　　送楊山人歸嵩山(李白/)¶
我有萬古宅嵩陽玉女峯長留一片月掛在東溪松爾¶