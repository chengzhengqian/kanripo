　　　别劉鍠(李頎/)¶
梁生倜儻心不羈途窮氣蓋長安兒回頭轉盻佀雕鶚¶
有志飛鳴人豈知雖云四十無祿位曾與大軍掌書記¶
抗辭請刃誅部曲作色論兵犯二帥一言不合龍額侯¶
擊劒拂衣從此棄朝朝飲酒黄公壚脫㡌露頂争叫呼¶
庭中犢鼻昔常挂懷裏琅玕今在無時人見子多落魄¶
共笑狂歌非逺圖忽然遣躍紫騮馬還是昻藏一丈夫¶
洛陽城頭曉霜白層氷峨峨滿川澤但聞行路吟新詩¶