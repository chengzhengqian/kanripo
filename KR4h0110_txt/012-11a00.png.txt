萬壑望不見兮心氛氲蘿㝠㝠兮霰紛紛水横洞以下¶
淥波小聲而上聞虎嘯谷而生風龍藏溪而吐雲寡鶴¶
清唳飢鼯嚬呻魂獨處此幽黙兮愀空山而愁人雞聚¶
族而争食鳳孤飛而無隣蝘蜓嘲龍魚目混珍嫫母衣¶
錦西施負薪若使巢由桎梏於軒冕兮亦奚異乎䕫龍¶
䠥&KR0887;於風塵哭何苦而救楚笑何誇而却秦吾誠不能¶
學二子沽名矯節以耀世兮固將棄天地而遺身白鷗¶
兮飛來長與君兮相親¶