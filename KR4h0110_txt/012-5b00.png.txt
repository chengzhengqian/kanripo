但㸔古來歌舞地惟有黄昏鳥雀悲¶
　　　公子行(劉庭芝/)¶
天津橋下陽春水天津橋上繁華子馬聲廻合青雲外¶
人影搖動綠波裏綠波蕩漾玉為砂青雲離披錦作霞¶
可憐楊栁傷心樹可憐桃李斷腸花此日遨遊邀美女¶
此時歌舞入娼家娼家美女鬱金香飛去飛來公子傍¶
的的朱簾白日映娥娥玉顔紅粉妝花際徘徊雙蛺蝶¶
池邉顧步兩鴛鴦傾國傾城漢武帝為雲為雨楚襄王¶