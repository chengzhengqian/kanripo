　　　其八¶
冉冉孤生竹結根泰山阿與君為新婚兔絲附女蘿兔¶
絲生有時夫婦㑹有宜千里逺結婚悠悠隔山陂思君¶
令人老軒車來何遲傷彼蕙蘭花含英揚光輝過時而¶
不采將隨秋草萎君亮執髙節賤妾亦何為¶
　　　其九¶
庭中有竒樹緑葉發華滋攀條折其榮將以遺所思馨¶
香盈懷袖路逺莫致之此物何足貴但感别經時¶