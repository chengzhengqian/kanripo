道國恩重誰同交誼深﨑嶇依一老流落見餘心擊筑¶
無燕市羈栖有越吟揖余還拂袖碣石暮雲沈¶
　　　秋夜同李申登白雲樓(王世貞/)¶
吏歸西省鑰人倚白雲樓惜晝頻呼燭驚寒憶授裘霜¶
餘薊嶺出暝表漢宫浮刁斗金吾夜闗城玉杵秋放歌¶
天籟合吹笛露華收客是陳登侣予仍王粲游盛時雙¶
涕淚非土並淹留嵗月孤踪偶乾坤萬象稠大夫應有¶
賦珍重向誰投¶