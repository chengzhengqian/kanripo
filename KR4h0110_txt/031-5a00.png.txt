　　　寄王侍御(謝榛/)¶
君王重簡命爾志在澄清節鉞分西顧風雲䕶北征羽¶
旗荒外合驄馬雪中行直渡桑乾水還臨驃騎營九闗¶
多猛士百戰有長城夜半仍傳檄天寒未解兵竒才逢¶
聖代雄畧見儒生獨仗防邊䇿能收抗疏名¶
　　　送朱駕部伯隣使塞上(謝榛/)¶
早發佩龍泉行看紫氣纒寒雲抱亭障枯栁散烏鳶嶺¶
暗飛狐雪闗開白馬天風塵諸將老任俠五陵傳北使¶