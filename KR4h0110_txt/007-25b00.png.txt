玉臺凌霞秀王母怡妙顔天地共俱生不知㡬何年靈¶
化無窮已館宇非一山高酣發新謡寧效俗中言¶
　　　其三¶
迢遞槐江嶺是謂𤣥圃丘西南望崑墟光氣難與儔亭¶
亭明玕照落落清瑶流恨不及周穆託乗一來游¶
　　　其四¶
丹木生何許廼在峚山陽黄花復朱實食之壽命長白¶
玉凝素液瑾瑜發竒光豈伊君子寳見重我軒皇¶