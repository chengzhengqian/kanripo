昔余登大梁西南望洪河時寒原野曠風急霜露多仲¶
冬正慘切日月少精華落葉縱横起飛鳥時相過搔首¶
廣川隂懐歸思如何常願反初服閒歩潁水阿¶
　　　望荆山(江淹/)¶
奉義至江漢始知楚塞長南闗繞桐栢西岳出魯陽寒¶
郊無留影秋日懸清光悲風撓重林雲霞肅川漲歲晏¶
君如何零淚霑衣裳玉柱空掩露金樽坐含霜一聞苦¶
寒奏再使艶歌傷¶