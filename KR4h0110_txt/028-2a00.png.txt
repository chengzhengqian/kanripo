　　　二月二日登樓(劉基/)¶
薄寒疎雨集春愁愁極難禁獨上樓何處山中堪採藥¶
幾時湖上好乗舟銜泥乳燕聊相傍泛水浮萍可自由¶
見説蘭亭依舊在祇今王謝少風流¶
　　　答嚴上人(劉基/)¶
江水東流西日微閒身不繫獨何依塵埃蕭颯雙蓬鬂¶
霜露凄凉一衲衣百粤雨餘山翠合三韓雲浄海青飛¶
滄溟自古通天漢夢遶黄姑織女機¶