　　　九日携具要鎦將軍迷閣登髙有懐(劉景韶/)¶
蓬莱閣上劍謌豪縱酒聊舒百戰勞漠北金河歸鴈㫁¶
塞南銅柱拂雲髙尊前霜菊浮隋苑亂後秋砧雜海濤¶
却笑牛山空墮淚風塵天地屬吾曹¶
　　　漫興(劉爾牧/)¶
意氣横生醉後歌少年猶自説三河風塵極目須長劍¶
雲水闗心寄短蓑霄漢只今饒雨露窮途仍是戀陽和¶
春来莫笑柴門僻庭樹開花滿舊柯¶