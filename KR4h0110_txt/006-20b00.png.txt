揚天惠四海無交兵權家雖愛勝全國為令名君子在¶
末位不能歌德聲丁生怨在朝王子歡自營歡怨非貞¶
則中和誠可經¶
　　　三艮詩(陳思王植/)¶
功名不可為忠義我所安秦穆先下世三臣皆自殘生¶
時等榮樂既沒同憂患誰言捐軀易殺身誠獨難攬¶
涕登君墓臨穴仰天歎長夜何㝠㝠一往不復還黄鳥¶
為悲鳴哀哉傷肺肝¶