楊子宅門無卿相輿寥寥空宇中所講在𤣥虚言論準¶
宣尼辭賦擬相如悠悠百世後英名擅八區¶
　　　其三¶
習習籠中鳥舉翮觸四隅落落窮巷士抱影守空廬出¶
門無通路枳棘塞中塗計策棄不收塊若枯池魚外望¶
無寸禄内顧無斗儲親戚還相蔑朋友日夜疎蘇秦北¶
游説李斯西上書俛仰生榮華咄嗟復凋枯飲河期滿¶
腹貴足不願餘巢林栖一枝可為達士模¶