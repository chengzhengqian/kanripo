　　　九月晦日感懷(章表/)¶
長嘯拂呉鈎南圖惜壯遊乾坤同逆旅風雨忽窮秋牢¶
落莊周劍飄揺范蠡舟行藏吾敢必天意信悠悠¶
　　　晚過獅子林蘭若(姚廣孝/)¶
無地堪逃俗乗昏復到林半山雲遏磬深竹雨留禽觀¶
水通禪意聞香去染心叩門驚有客想亦為幽尋¶
　　　賦得滄浪送陳景祺守襄陽(楊士竒/)¶
漢水帶襄城滄浪舊有名分符來五馬如練照雙旌濟¶