妾家近隔鳳凰池粉壁紗窗楊栁垂本期漢代金吾壻¶
誤嫁長安遊俠兒兒家夫婿多輕薄借客探丸重然諾¶
平明挾彈入新豐日晚揮鞭出長樂青絲白馬冶遊園¶
能使行人駐馬㸔自矜陌上繁華盛不念閨中花鳥闌¶
花間陌上春將晚走馬鬬雞猶未返三時出望無消息¶
一去那知行近逺桃李花開覆井欄朱樓落日捲簾㸔¶
愁來欲奏相思曲抱得秦筝不忍彈¶
　　　行路難(崔灝/)¶