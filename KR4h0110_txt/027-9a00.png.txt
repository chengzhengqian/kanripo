此日何天問當年已陸沈罪寧懷白璧權合讓黄金縱¶
改滄桑色難摧海岳心湘纍靈尚在千載見知音¶
　　　其三¶
淮陽漢揖客澤畔楚詞臣霄漢寧容汝江湖且寄身寒¶
濤千里雪落日九江春試掃匡廬石青天賦隱淪¶
　　　其四¶
綠鬂三湘客青楓八月濤未須傷積羽總不廢持螯把¶
劍星文動攤書嶽色髙非君能放逐不復見離騷¶