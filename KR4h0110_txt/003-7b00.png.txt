日光景馳西流盛時不可再百年忽我遒生存華屋處¶
零落歸山丘先民誰不死知命復何憂¶
　　　怨詩行(曹植/)¶
明月照高樓流光正徘徊上有愁思婦悲嘆有餘哀(一/解)¶
借問嘆者誰自云蕩子妻夫行踰十載賤妾常獨棲(二/解)¶
念君過於渴思君劇於飢君作高山栢妾為濁水泥(三/解)¶
北風行蕭蕭烈烈入吾耳心中念故人淚墮不能止(四/解)¶
浮沈各異路㑹合當何諧願作東北風吹我入君懷(五/解)¶