　　　再入道塲紀事應制(沈佺期/)¶
南方歸去再生天内殿今年異昔年見闢乾坤新定位¶
看題日月更高懸行隨香輦登仙路坐近爐烟講法筵¶
自喜恩深陪侍從兩朝長在聖人前¶
　　　同杜員外審言過嶺(沈佺期/)¶
天長地濶嶺頭分去國離家見白雲洛浦風光何所似¶
青山瘴癘不堪聞南浮漲海人何處北望衡陽雁㡬羣¶
兩地江山萬餘里何時重謁聖明君¶