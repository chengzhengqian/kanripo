烽火照西京心中自不平牙璋辭鳳闕鐵馬遶龍城雪¶
暗凋旗畫風多雜鼔聲寧為百夫長勝作一書生¶
　　　劉生¶
卿家本六郡年長入三秦白璧酧知己黄金謝主人劒¶
鋒生赤電馬足起紅塵日暮歌鐘發喧喧動四隣¶
　　　杜少府之任蜀州(王勃/)¶
城闕輔三秦風烟望五津與君離别意同是宦遊人海¶
内存知己天涯若比隣無為在岐路兒女共沾巾¶