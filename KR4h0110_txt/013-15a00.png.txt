扁舟傍歸路日暮瀟湘深湘水清見底楚雲淡無心片¶
帆落桂渚獨夜依楓林楓林月出猿聲苦桂渚天寒桂¶
花吐此中無處不堪愁江客相㸔淚如雨¶
　　　聽笛歌留别鄭恊律(劉長卿/)¶
舊遊憐我長沙謫載酒沙頭送遷客天涯望月自沾衣¶
江上何人復吹笛横笛能令孤客愁綠波淡淡如不流¶
商聲寥亮羽聲苦江天寂歷江楓秋静聽闗山聞一叫¶
三湘月色悲猿嘯又吹楊栁激繁音千里春色傷人心¶