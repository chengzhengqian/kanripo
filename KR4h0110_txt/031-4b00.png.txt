　　　山雪(李汝蘭/)¶
山雪照晴嵐山人睡正酣饑烏啼古戍落鴈起寒潭野¶
服初添絮朝冠久卸簪交情貧後見世故静中諳避俗¶
作巢父全生學老聃草堂有樽酒獨酌對終南¶
　　　送董克平宰六合(謝榛/)¶
東南動星宿淮海得郎官王氣秣陵近潮聲瓜步寒歌¶
謠知俗變案牘坐更殘古劍還誰識瑤琴且自彈早鶯¶
啼縣郭春草徧江干驥足知君健風雲百里看¶