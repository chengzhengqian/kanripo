屋底達官走避胡金鞭斷折九馬死骨肉不得同馳驅¶
腰下寶玦青珊瑚可憐王孫泣路隅問之不肯道姓名¶
但道困苦乞為奴已經百日竄荆棘身上無有完肌膚¶
高帝子孫盡隆準龍種自與常人殊豺狼在邑龍在野¶
王孫善保千金軀不敢長語臨交衢且為王孫立斯須¶
昨夜春風吹血腥東來槖駞滿舊都朔方健兒好身手¶
昔何勇銳今何愚竊聞太子巳傳位聖德北服南單于¶
花門剺面請雪恥慎勿出口他人狙哀哉王孫慎勿疎¶