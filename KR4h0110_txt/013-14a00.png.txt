時俗是非何足道得似老翁吾即休¶
　　　洪州客舍寄栁博士芳(薛業/)¶
去年燕巢主人屋今年花發路傍枝年年為客不到舍¶
舊國存亡那得知胡塵一起亂天下何處春風無别離¶
　　　雜感(鮑防/)¶
漢家海内承平久萬國戎王皆稽首天馬常衘苜蓿花¶
胡人嵗獻蒲萄酒五月荔枝初破顔朝辭象郡夕函闗¶
鴈飛不度桂陽嶺馬走先過林邑山甘泉御果垂仙閣¶