君不見建章宫裏金明枝萬萬長條拂地垂二月三月¶
花如霰九重深幽君不見艶彩朝含四寶宫香風吹入¶
朝雲殿漢家宫女春未闌愛此芳草朝暮㸔㸔来㸔去¶
心不忘攀折將安鏡臺上雙雙素手剪不成兩兩紅粧¶
笑相向建章昨夜起春風一花飛入長信宫長信麗人¶
見花泣憶此珍樹何嗟及我昔初在昭陽時朝攀暮折¶
登玉墀只言嵗嵗長相對不悟今朝遙相思¶
　　　送王七尉松滋(孟浩然/)¶