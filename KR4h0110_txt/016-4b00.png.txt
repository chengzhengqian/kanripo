　　　遥同蔡起居偃松篇(張說/)¶
清都衆木總榮芬傳道孤松最出羣名接天庭多景色¶
氣連宫闕借氛氳懸池的的停華露偃盖重重拂瑞雲¶
不惜流膏助仙鼎願將楨榦奉明君¶
　　　奉和春日出苑矚目應令(賈曾/)¶
銅龍曉闢問安廻金輅春逰博望開渭水晴光揺草樹¶
終南佳氣入樓臺招賢已從商山老托乘還徴鄴下才¶
臣在東周獨留滯忻逢睿藻日邉來¶