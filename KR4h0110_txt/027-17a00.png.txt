　　　元日(汪時元/)¶
淑氣氷霜後東風草木前紅顏憐舊日白髪見新年栢¶
葉浮春酒梅花落舞筵興來揺彩筆聊和郢中篇¶
　　　襄陽留别尊師徐大夫入滇二首(汪時元/)¶
飛揚今古意寧免世人疑驛路雙旌發風塵一劍知雲¶
停冠葢里月上習家池為問羊公石徘徊馬去遲¶
　　　其二¶
飲罷宜城酒陶然日月間使星遥入部真氣又臨闗暮¶