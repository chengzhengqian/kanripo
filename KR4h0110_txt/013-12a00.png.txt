羨君無錢能不憂如今五侯不待客羨君不入五侯宅¶
如今七貴方自尊羨君不過七貴門丈夫會應有知己¶
世上悠悠安足論¶
　　　湖中對酒作(張謂/)¶
夜坐不厭湖上月晝行不厭湖上山眼前一樽又長滿¶
心中萬事如等閒主人有黍萬餘石濁醪數斗應不惜¶
即今相對不盡歡别後相思復何益茱萸灣頭歸路賖¶
願君且宿黄公家風光若此人不醉參差辜負東園花¶