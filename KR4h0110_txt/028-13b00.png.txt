别絃更憶風流調愁聽東城二月鶯¶
　　　送杭憲副兵備天津(何景明/)¶
天津橋北望京樓金鼓東行節使舟日月晝懸滄海樹¶
龍蛇春壓九河流百年貢篚通南極萬里旌旄屬上游¶
莫笑談兵向尊俎書生元不為封侯¶
　　　送王徳輝西廵(何景明/)¶
中朝御史重西巡獨下青霄斧鉞新隴雪洮雲行塞日¶
胡琴羌笛奏邊春蒲桃不博凉州地天馬還随漢使臣¶