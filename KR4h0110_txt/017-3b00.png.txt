　　　九日使君席奉餞衛中丞赴長水(岑參/)¶
節使横行西出師鳴弓擐甲羽林兒臺上霜威凌草木¶
軍中殺氣傍旌旂預知漢將宣威日正是邊塵欲滅時¶
為報使君多泛菊更將絃管醉東籬¶
　　　使君席夜送嚴河南赴長水(岑參/)¶
嬌歌急管雜青絲銀燭金杯映翠眉使君地主能相送¶
河尹天明坐莫辭春城月出人皆醉野戍花深馬去遲¶
寄聲報爾山翁道今日河南勝昔時¶