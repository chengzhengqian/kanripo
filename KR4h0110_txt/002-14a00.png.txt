故鄉入故里徘徊故鄉苦身不已繁舞寄聲無不泰徘¶
徊桑梓游天外¶
　　　傷歌行(無名氏/)¶
昭昭素明月輝光燭我牀憂人不能寐耿耿夜何長微¶
風吹閨闥羅帷自飄揚攬衣曳長帶屣履下高堂東西¶
安所之徘徊以徬徨春鳥翻南飛翩翩獨翺翔悲聲命¶
儔匹哀鳴傷我腸感物懷所思泣涕忽沾裳佇立吐高¶
吟舒憤訴穹蒼¶