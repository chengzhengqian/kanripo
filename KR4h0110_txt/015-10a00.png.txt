蘇耽佐郡時近出白雲司藥補清羸疾窓吟絶妙詞栁¶
塘春水漫花塢夕陽遲欲識懐君意明朝訪檝師¶
　　　奉和皇甫大夫夏日逰華嚴寺(嚴維/)¶
初地華嚴㑹王家少長行到宫龍節駐禮塔鴈行成蓮¶
界千峯静梅天一雨清禪庭未可戀聖主寄蒼生¶
　　　贈萬經(嚴維/)¶
萬公長慢世昨日又隳官縦酒真彭澤論詩得建安家¶
山伯禹宂別墅小長干輒有時人至窓前白眼看¶