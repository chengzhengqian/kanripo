若有人兮思鳴皋阻積雪兮心煩勞洪河凌競不可以¶
徑度冰龍鱗兮難容舠邈仙山之峻極兮聞天籟之嘈¶
嘈霜崖縞皓以合㳫兮若長風扇海湧滄溟之波濤𤣥¶
猿綠羆舔舕崟岌危柯振石駭膽慄魄羣呼而相號峯¶
峥嶸以路絶挂星辰於岩㟼送君之歸兮動鳴皋之新¶
作交鼓吹兮彈絲觴清泠之池閣君不行兮何待若反¶
顧之黄鵠掃梁園之羣英振大雅於東洛巾征軒兮歷¶
阻折尋幽居兮越巘㠋盤白石兮坐素月琴松風兮寂¶