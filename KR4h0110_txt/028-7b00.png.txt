三更不眠欲起舞躍馬卧龍誰是非¶
　　　車駕渡江(曾棨/)¶
朱旗畫㦸擁堤沙錦纜牙檣照浪花佳氣逈連江北樹¶
曉光初絢海東霞雲中鸞鳳扶丹輦水底魚龍識翠華¶
不用臨流羨天塹只今四海盡為家¶
　　　居庸(王英/)¶
千峯髙處起層城空裏岧嶤積翠明雲静芙蓉開霽色¶
天清鼔角散秋聲北連紫塞烽煙㫁南接金臺驛路平¶