簷前白日應可惜籬上黄花為誰有行子迎霜未授衣¶
主人得錢始沽酒蘇秦憔悴人多厭蔡澤棲遲世㸔醜¶
縱使登高只斷腸不如獨坐空搔首¶
　　　送田少府貶蒼梧(高適/)¶
沈吟對遷客惆悵西南天昔為一官未得意今向萬里¶
令人憐念茲斗酒成暌間停舟嘆君日將晏逺樹應連¶
北地春行人却羨南歸鴈丈夫窮達未可知㸔君不合¶
長數竒江山到處堪乗興楊栁青青那足悲¶