蒙防身一長劍將欲倚崆峒¶
　　　聖善閣送裴廸入京(李頎/)¶
雪華滿髙閣苔色上勾闌藥草空堦静梧桐返照寒清¶
吟可愈疾携手暫同歡墜葉和金磬飢鳥鳴露盤伊流¶
惜東别灞水向西看舊託含香署雲霄何足難¶
　　　早秋與諸子登虢州西亭觀眺(岑參/)¶
亭髙出鳥外客到與雲齊樹㸃千家小天圍萬嶺低殘¶
虹挂陜北急雨過闗西酒榼緣青壁𤓰田傍綠溪㣲官¶