　　　侍宴樂遊苑餞吕僧珍應詔(沈約/)¶
丹浦非樂戰負重切君臨我皇秉至德忘已用堯心愍¶
兹區宇内魚龍失飛沈推轂二崤道揚斾九河隂超乗¶
盡三屬選士皆百金戎車出細桞餞席遵上林命師誅¶
後服授律緩前禽函轘方解帶嶢武稍披襟伐罪芒山¶
曲弔民伊水潯將陪告成禮待此未抽簪¶
　　　宿東園(沈約/)¶
陳王鬬鷄道安仁採樵路東郊豈異昔聊可閒余歩野¶