依沙宿舸船石瀬月㳙㳙風起春燈亂江鳴夜雨懸晨¶
鐘雲外濕勝地石堂偏柔櫓輕鷗外含悽覺汝賢¶
　　　登岳陽樓(杜甫/)¶
昔聞洞庭水今上岳陽樓呉楚東南坼乾坤日夜浮親¶
朋無一字老病有孤舟戎馬闗山北憑軒涕泗流¶
　　　次北固山下(王灣/)¶
客路青山外行舟綠水前潮平兩岸濶風正一㠶懸海¶
日生殘夜江春入舊年鄉書何處達歸鴈洛陽邉¶