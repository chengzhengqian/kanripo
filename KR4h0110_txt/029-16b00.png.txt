　　　答于鱗(王世貞/)¶
嵗晏天髙首重逥中原萬里一書来峥嶸未病驚人筆¶
黯淡長浮避客杯鴈後江湖開氣象燈前風雨失時才¶
自憐身隠文焉用縱有微吟嬾向裁¶
　　　再答于鱗(王世貞/)¶
客有將歸金錯刀暮雲寒色動江臯故人知未馴龍性¶
小弟憑誰與鳳毛名盡酒狂差自若病来詩態任兒曹¶
相聞不淺塤箎思莫放陽春調轉髙¶