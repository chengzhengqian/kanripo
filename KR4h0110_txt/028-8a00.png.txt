此地由来稱設險萬年形勢壯神京¶
　　　送陳郎中子魯再使西域(王直/)¶
翩翩旌斾出皇州瀚海崑崙是昔遊塞外風雲随使節¶
天涯霜雪敝征裘還家不論千金槖佩印須為萬户侯¶
想見蕃夷歸聖徳自西河水亦東流¶
　　　沅州雜詩(薛瑄/)¶
辰沅風壤帶三苖一望中原萬里遙翼軫衆星朝北極¶
岷嶓諸嶺導南條天連巫峽常多雨江過潯陽始上潮¶