薊北風煙驚壯心感時偏覺二毛侵功名空羨虞卿璧¶
世事徒髙季子金戰後闗山生瞑色雨餘城郭澹秋隂¶
即看節候堪杯酒徙倚聊為越客吟¶
　　　燕京感懐(梁有譽/)¶
鹿塞戈鋋血未乾龍庭烽火報長安擬擒可汗先開幕¶
欲拜嫖姚更築壇青海月明葫馬動黄榆風急皂鵰寒¶
材官羽騎多如雨夜夜旄頭倚劍看¶
　　　送莫祠部督學貴陽(梁有譽/)¶