與人一心成大功功成惠養隨所致飄飄遠自流沙至¶
雄姿未受伏櫪恩猛氣猶思戰塲利腕促蹄高如踣銕¶
交河幾蹴層冰裂五花散作雲滿身萬里方㸔汗流血¶
長安壯兒不敢騎走過掣電傾城知青絲絡頭為君老¶
何由却出横門道¶
　　　送孔巢父謝病歸遊江東兼呈李白(杜甫/)¶
巢父掉頭不肯住東將入海隨烟霧詩卷長留天地間¶
釣竿欲拂珊瑚樹深山大澤龍蛇遠春寒野隂風景暮¶