　　　李君偕過臯橋新居言别(楊慎/)¶
沙門草閣對漁舟坐俯崑池萬里流蕭索暮途猶浪迹¶
登臨暇日豈銷憂阮公失路誰青眼江令還家尚黑頭¶
行見羣英滿青瑣寧忘一老在滄州¶
　　　上張相公(唐順之/)¶
帷中運䇿九州清共道留侯在漢京賜第近連平樂觀¶
入朝新給羽林兵儒生東閣承顔色酋長西羌識姓名¶
却望上台多氣象年年常傍紫宸明¶