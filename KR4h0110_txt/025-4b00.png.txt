全家離故鄉萬里謫窮荒草木疎邊境牛羊繞帳房風¶
聲連雨雪漢語雜氐羌逺念平生友行吟淚數行¶
　　　送張二貢士(章誾/)¶
煙靄散春晴亂鴉深樹鳴千山懸落日一騎出孤城急¶
管催離宴飛花亂旅情慇懃懷上策謁帝向承明¶
　　　題林尚寶泮池書臺(周𤣥/)¶
逸士多佳趣開忩對古池逺山晴後見明月夜深期荷¶
氣通書幌藤隂落酒巵寥寥心境靜此外復何為¶