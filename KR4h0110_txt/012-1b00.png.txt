　　　長安古意(盧照隣/)¶
長安大道連狹斜青牛白馬七香車玉簮縱横過主第¶
金鞍絡繹向侯家龍銜寶蓋承朝日鳳吐流蘇帶晩霞¶
百丈遊絲争遶樹一羣嬌鳥共啼花啼花戲蝶千門側¶
碧樹銀臺萬種色複道交窗作合歡雙闕連甍垂鳳翼¶
梁家畫閣天中起漢帝金臺雲外直樓前相望不相知¶
陌上相逢詎相識借問吹簫向紫烟曾經學舞度芳年¶
得成比目何辭死願作鴛鴦不羨仙比目鴛鴦真可羨¶