　　　奉和春日幸望春宫應制(蘇頲/)¶
東望望春春可憐更逄晴日栁含烟宫中下見南山盡¶
城上平臨北斗懸細草偏承廻輦處飛花故落舞觴前¶
宸逰對此歡無極鳥弄歌聲雜管絃¶
　　　奉和初春幸太平公主南莊應制(蘇頲/)¶
主第山門起灞川宸逰風景入初年鳯凰樓下交天仗¶
烏鵲橋頭敞御筵往往花間逢綵石時時竹裏見紅泉¶
今朝扈蹕平陽館不羡乘槎雲漢邉¶