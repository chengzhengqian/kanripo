伏事淺契闊踰三年薄言肅後命改服就藩臣夙駕尋¶
清軌逺遊越梁陳感物多逺念慷慨懷古人¶
　　　招隠詩(陸機/)¶
明發心不夷振衣聊躑躅躑躅欲安之幽人在浚谷朝¶
采南澗藻夕息西山足輕條象雲構密葉承翠幄激楚¶
佇蘭林回芳薄秀木山溜何泠泠飛泉漱鳴玉哀音附¶
靈波頽響赴曽曲至樂非有假安事澆淳樸富貴茍難¶
圖税駕從所欲¶