北望依南斗長安萬里愁西風入上苑楊栁落金溝雲¶
近蓬萊闕天迴太液流仙郎歸畫省髙詠接同遊¶
　　　雨後次孟望之(何景明/)¶
萬里看無際髙秋接素氛江村昏片雨石壁㫁孤雲鴻¶
鴈常求侣鳬鷗不離羣寒山有落木風起暮紛紛¶
　　　西郊秋興(何景明/)¶
嚴風日以發落葉已紛紛逺樹斜銜照寒山半入雲步¶
兵常嗜酒水部自能文悵望千秋上斯人亦不羣¶