　　　和太常韋主簿五郎溫泉寓目(王維/)¶
漢主離宫接露臺秦川一半夕陽開青山盡是朱旗繞¶
碧澗翻從玉殿來新豐樹裏行人度小苑城邉獵騎回¶
聞道甘泉能獻賦懸知獨有子雲才¶
　　　大同殿生玉芝龍池上有慶雲百官共覩聖恩¶
　　　　賜燕樂敢書即事(王維/)¶
欲笑周文謌燕鎬還輕漢武樂横汾豈如玉殿生三秀¶
詎有銅池出五雲陌上堯尊傾北斗樓前舜樂動南薫¶