逐臣北地承嚴譴謂到南中每相見豈意南中岐路多¶
千山萬水分鄉縣雲搖雨散各翻飛海濶天長音信稀¶
處處山川同瘴癘自憐能得幾人歸¶
　　　飲馬長城窟行(王翰/)¶
長安少年無遠圖一生惟羨執金吾麒麟殿前拜天子¶
走馬為君西擊胡胡沙獵獵吹人面漢虜相逢不相見¶
遙聞鐘鼓動地來傳道單于夜猶戰此時顧恩寧顧身¶
為君一行摧萬人壯士揮戈迴白日單于濺血汚朱輪¶