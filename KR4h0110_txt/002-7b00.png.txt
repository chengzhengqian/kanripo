　　　其三¶
岧岧山上亭皎皎雲間星逺望使心思遊子戀所生驅¶
車出北門遥觀洛陽城凱風吹長棘夭夭枝葉傾黄鳥¶
飛相追咬咬弄音聲竚立望西河泣下沾羅纓¶
　　　君子行(無名氏/)¶
君子防未然不處嫌疑間瓜田不納履李下不正冠嫂¶
叔不親授長幼不比肩勞謙得其柄和光甚獨難周公¶
下白屋吐哺不及餐一沐三握髮後世稱聖賢¶