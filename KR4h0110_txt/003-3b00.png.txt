路薄暮無宿棲行行日巳逺人馬同時饑擔囊行取薪¶
斧氷持作糜悲彼東山詩悠悠使我哀¶
　　　却東西門行(武帝/)¶
鴻鴈出塞北乃在無人鄉舉翅萬里餘行止自成行冬¶
節食南稻春日復北翔田中有轉蓬隨風逺飄揚長與¶
故根絶萬歳不相當奈何此征夫安得去四方戎馬不¶
解鞍鎧甲不離傍冉冉老將至何時反故鄉神龍藏深¶
泉猛獸步高岡狐死歸首丘故鄉安可忘¶