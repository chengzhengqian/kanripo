支遁初求道深公嘯買山如何石巖趣自入戸庭間苔¶
澗春泉滿蘿軒夜月閒能令許𤣥度吟臥不知還¶
　　　和李侍御渡松滋江(孟浩然/)¶
南紀西江濶皇華御史雄截流寧假楫挂席自生風寮¶
寀争攀鷁魚龍亦避驄坐聽白雪唱翻入棹歌中¶
　　　同崔員外郎秋宵寓直(王維/)¶
建禮高秋夜承明候曉過九門寒漏徹萬井曙鐘多月¶
逈藏珠斗雲消出絳河更慚衰朽質南陌共鳴珂¶