　　　于鱗至分韻二首(王世貞/)¶
把酒千門朔思生太行髙雪照天京道傍燕石晝俱隕¶
匣裏并刀風自鳴遂有羣靈開黯淡即看五馬頓峥嶸¶
相違嵗月無勞數屈指人間幾大名¶
　　　其二¶
自擬仙舟問李膺濤聲寒壓九河氷愀然嘯日思雄劍¶
忽爾垂天至大鵬過客傳書成詛楚憐予頌酒尚如澠¶
請看寂寞華陽館海内何人有代興¶