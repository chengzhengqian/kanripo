　　　于鱗郡齋(王世貞/)¶
飛傳霜横九塞戈為君風雨又滹沱相憐白璧燕山盡¶
未有黄金漢詔過坐客尊醪初北海郡人經術似西河¶
不知清羽頻移調蕭颯城頭落木多¶
　　　于鱗郡閣(王世貞/)¶
使君杯酒一登樓倚檻蕭條落木愁不盡天風吹大陸¶
何来山色滿邢州匣中星動雙龍夜柝裏寒生萬馬秋¶
為問郡齋諸記室幾人能並李膺遊¶