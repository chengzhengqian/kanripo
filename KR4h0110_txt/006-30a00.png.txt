非吾有朱宫生塵埃軍敗華陽下身竟為土灰¶
　　　其六¶
炎光延萬里洪川蕩湍瀨彎弓挂扶桑長劎倚天外泰¶
山成砥礪黄河為裳帶視彼莊周子榮枯何足賴捐身¶
棄中野烏鳶作患害豈若雄傑士功名從此大¶
　　　其七¶
少年學擊刺妙伎過曲城英風截雲霓超世發竒聲揮¶
劎臨沙漠飲馬九野坰旗幟何翩翩但聞金鼔鳴軍旅¶