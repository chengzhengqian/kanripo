　　　首春渭西郊行呈藍田張二主簿(岑參/)¶
回風度雨渭城西細草新花踏作泥秦女峯頭雪未盡¶
胡公陂上日初低愁窺白髮羞㣲祿悔别青山憶舊溪¶
聞道輞川多勝事玉壺春酒正堪携¶
　　　暮春虢州東亭送李司馬歸扶風別廬(岑參/)¶
栁軃鶯嬌花復殷紅亭綠酒送君還到來函谷愁中月¶
歸去磻溪夢裏山簾前春色應須惜世上浮名好是閒¶
西望鄉闗腸欲斷對君衫袖淚痕斑¶