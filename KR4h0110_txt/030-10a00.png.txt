客子將歸夢若耶煙波深處隠淪家相逢一滯淮南桂¶
别後應迷洞口花瀑布晴搖青嶂雨飛梁朝映赤城霞¶
越中山水多佳麗莫嘆漁樵老嵗華¶
　　　中秋集張子畏宅(髙岱/)¶
風吹明月散千家漢闕金莖綴露華砧杵秋聲連鴈塞¶
闗山夜色滿龍沙元規興劇南樓宴博望名懸北斗槎¶
白髪髙堂今夕夢應憐遊子滯天涯¶
　　　送張駕部憲使赴四川(髙岱/)¶