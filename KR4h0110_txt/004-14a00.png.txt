憶梅下西洲折梅寄江北單衫杏子紅雙鬢鴉雛色西¶
州在何處兩漿橋頭渡日暮伯勞飛風吹烏臼樹樹下¶
即門前門中露翠鈿開門郎不至出門採紅蓮採蓮南¶
塘秋蓮花過人頭低頭弄蓮子蓮子青如水置蓮懐䄂¶
中蓮心徹底紅憶郎郎不至仰首望飛鴻鴻飛滿西洲¶
望郎上青樓樓高望不見盡日闌干頭闌干十二曲垂¶
手明如玉卷簾天自高海水揺空綠海水夢悠悠君愁¶
我亦愁南風知我意吹夢到西洲¶