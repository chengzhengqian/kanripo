君懷常不開賤妾當何依恩情中道絶流止任東西(六/解)¶
我欲竟此曲此曲悲且長今日樂相樂别後莫相忘(七/解)¶
　　　美女篇(曹植/)¶
美女妖且閑採桑岐路間柔條紛冉冉落葉何翩翩攘¶
袖見素手皓腕約金環頭上金爵釵腰佩翠琅玕明珠¶
交玉體珊瑚間木難羅衣何飄颻輕裾隨風還顧盼遺¶
光彩長嘯氣若蘭行徒用息駕休者以忘餐借問女安¶
居乃在城南端青樓臨大路高門結重關容華耀朝日¶