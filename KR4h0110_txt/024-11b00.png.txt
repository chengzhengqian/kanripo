東馳西竄窮遐荒燕中炊米若炊玉公田種秫不種秔¶
貢家車馬誰與買季子貂裘胡計藏解道人間富官職¶
女豈不念頭上霜呉郎欲答答不得王生請為歌夙昔¶
日者歳之丙辰前五星猶聞在奎壁片語髙呼白雪飛¶
寸心肯讓青雲色天台少年強解事呉郎目懾遺其舄¶
豈唯呉郎衆辟易但語吾曹少堅敵司空撾鼔獨裸袒¶
武安行酒半膝席小兒僅呼楊德祖一錢可擬程不識¶
但聞曹中理公事君其且看西山碧故知萬變同飜手¶