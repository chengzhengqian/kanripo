北闕垂旒暇南宫聽禮廻天臨祥鳯轉恩向濯龍開蘭¶
氣薰仙帳榴花引御杯水從金穴吐雲是玉衣來池影¶
搖歌席林香散舞臺不知行漏晚清蹕尚徘徊¶
　　　奉和幸長安故城未央宫應制(宋之問/)¶
漢皇未息戰蕭相乃營宫壯麗一朝盡威靈千載空皇¶
唐悵前跡置酒宴羣公寒輕綵仗外春發幔城中樂思¶
廻斜日歌詞繼大風今朝天子貴不假叔孫通¶
　　　奉和晦日幸昆明池應制(宋之問/)¶