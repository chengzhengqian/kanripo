余在關内作事多迍邅何肯相救援徒聞寶劒篇¶
　　　贈裴九侍御昌江草堂彈琴(崔國輔/)¶
朔風吹踈竹積雪在崕巘鳴琴草堂響小澗清且淺沉¶
吟東山意欲去芳嵗晩悵望黄綺心白雲若在眼¶
　　　江南曲五首(丁仙芝/)¶
長干斜路北近浦是兒家有意來相訪明朝出浣紗¶
　　　其二¶
發向横塘口船開值急流知郎舊時意且請攏船頭¶