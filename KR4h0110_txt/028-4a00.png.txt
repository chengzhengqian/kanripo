百年刼數如彈指眼見桑田幾變遷¶
　　　舟次匡廬寄同朝諸公(任亨泰/)¶
翰墨同時侍禁闈恩榮寧謂及寒微舍人舊掌絲綸誥¶
御史新裁錦繡衣天上鵷鸞還接武江邊鷗鷺已忘機¶
他年行部如相覔秋水蘆花是釣磯¶
　　　贈道會涂志清領職歸宜黄(朱彦昌/)¶
羽衣来自五雲端勅賜黄麻墨未乾梅福南昌成吏隠¶
葛洪勾漏本仙官一聲白鶴横江夜三尺青蛇出袖寒¶