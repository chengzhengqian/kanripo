起登呉山鳳翔凌楚甸衿帶窮巖險帷帟盡謀選北拒¶
溺驂鑣西龕收組練江海既無波俯仰流英眄裘冕類¶
禋郊卜揆崇離殿釣臺臨講閲樊山開廣讌文物共葳¶
蕤聲眀且葱蒨三光厭分景書軌欲同薦參差世祀忽¶
寂寞市朝變舞館識餘基歌梁想遺囀故林衰木平荒¶
池秋草徧雄圖悵若兹茂宰深遐睠幽客滯江臯從賞¶
乖纓弁清巵阻獻酬良書限聞見幸藉芳音多承風采¶
餘絢于役倘有期鄂渚同遊衍¶