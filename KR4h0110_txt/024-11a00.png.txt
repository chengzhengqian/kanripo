呉也舊是甘泉臣小臣無狀業萬死尚許短檄隨風塵¶
長沙坐中止鵩鳥魯東門外悲麒麟何方魑魅不撫掌¶
何處猿猱不鼔脣李侯杜門十月矣唶女再黜奚其陳¶
此時尺一馳南康府主揶揄目呉郎巻衣大笑出府舍¶
一舸乗風上武昌匡廬五老宛相揖長江九𣲖流飛觴¶
歸來蕭條四壁立大媍誶罵小媍傷女等徒稱擅金石¶
豈無宗徐李與王時從處士誇鸚鵡可捄文君典鷫鸘¶
何物故人能見負却令妻子狥文章啼寒泣飢苦未巳¶