　　　雨(杜甫/)¶
峽雲行清曉烟霧相徘徊風吹滄江去雨灑石壁來凄¶
凄生餘寒殷殷兼出雷白谷變氣候朱炎安在哉高鳥¶
濕不下居人門未開楚宫久已滅幽珮為誰哀侍臣書¶
王夢賦有冠古才㝠㝠翠龍駕多自巫山臺¶
　　　晩泊潯陽望香爐峯(孟浩然/)¶
挂席幾千里名山都未逢泊舟潯陽岸始見香爐峯嘗¶
讀遠公傳永懷塵外踪東林精舍近日暮空聞鐘¶