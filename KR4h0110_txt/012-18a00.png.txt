五陵佳氣無時無¶
　　　蘇端薛復筵簡薛華醉歌(杜甫/)¶
文章有神交有道端復得之名譽早愛客滿堂盡豪傑¶
開筵上日思芳草安得健步移遠梅亂插繁花向晴昊¶
千里猶殘舊冰雪百壺且試開懷抱垂老惡聞戰鼓悲¶
急觴為緩憂心𢷬少年努力縱談笑㸔我形容巳枯槁¶
座中薛華善醉歌歌辭自作風格老近來海内為長句¶
汝與山東李白好何劉沈謝力未工才兼鮑照愁絶倒¶