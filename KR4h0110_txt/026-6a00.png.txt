與客上江樓橫江山欲浮雲當天柱出月傍小孤流帆¶
外收呉楚尊前落斗牛瀰漫忽千里倚檻思悠悠¶
　　　病瘍初愈文太史過訪(袁袠/)¶
杜門成市隱習靜好樓居不以文園病寧來長者車庭¶
閒喧鳥雀竹翠淨琴書客散𤣥言罷蕭然掩敝廬¶
　　　十二月朔旦候駕出南郊(楊慎/)¶
天仗雲門外宵衣晚漏前蒼龍旂影動朱鷺鼔聲傳星¶
爛甘泉燭霜清泰畤煙南郊新警蹕重覩孝皇年¶