　　　淨行詩十首(王融/)¶
㝠津殊復曉髙聽亦能卑隂墻雖兩密幽夜有四知炎¶
山翻烮火氷澗帀寒澌羅城振雲幕鋒樹鬱霜枝茹荼¶
非云苦集木豈稱危求仁曾已得長歎欲何為¶
　　　其二¶
韞石諒非真餙瓶信為假竊眼臯門上濫吹溜軒下鳳¶
祀徒驚心騶文終好野實相豈或照浮榮未能捨迹殊¶
冠冕客事襲驅馳者已矣歇鄭聲無然亂周雅¶