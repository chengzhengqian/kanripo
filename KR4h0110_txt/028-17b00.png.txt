龍旂鳳輦闗山道邊事艱難風雪深¶
　　　王峻甫萬頃波樓(周用/)¶
何年百二開神州雙眼適来登此樓江湖到處是吾土¶
裘馬平生非貴遊天垂欄檻星斗夜木落洞庭鴻鴈秋¶
鴈門太守費指㸃曾見黄河東北流¶
　　　扈駕郊壇陪祭二首(胡侍/)¶
朱壇晴雪媚春空雲從天行氣象雄八駿宛迴黄竹路¶
六龍遥向玉華宫爐煙半拂仙人掌樹色微翻少女風¶