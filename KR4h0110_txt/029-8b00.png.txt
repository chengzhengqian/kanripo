　　　于鱗宅送江山人(許邦才/)¶
良夜琴尊興不孤蕭然行色㟙山湖天涯芳草思公子¶
雪夜春風戀酒徒那惜十千供舉白從来百萬判呼盧¶
河橋楊栁誰堪把况復梅花正滿途¶
　　　白雪樓二首(許邦才/)¶
新題銀牓象蓬莱浮動髙寒見楚才宋玉至今無和客¶
馬卿元自有琴臺洞庭黄鶴凌秋度荆表清漳繞檻来¶
得似詞豪開絶唱岱雲春樹日徘徊¶