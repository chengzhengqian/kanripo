行踏空林落葉聲逬水定侵香案濕雨花應共石牀平¶
深洞長松何所有儼然天竺古先生¶
　　　送魏萬之京(李頎/)¶
朝聞逰子唱離歌昨夜㣲霜初度河鴻鴈不堪愁裏聽¶
雲山况是客中過闗城曙色催寒近御苑砧聲向晚多¶
莫是長安行樂處空令歲月易蹉跎¶
　　　送司勲盧員外(李頎/)¶
流澌臘月下河陽草色新年發建章秦地立春傳太史¶