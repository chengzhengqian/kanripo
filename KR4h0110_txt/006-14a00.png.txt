上山採蘼蕪下山逢故夫長跪問故夫新人復何如新¶
人雖言好未若故人姝顔色類相似手爪不相如新人¶
從門入故人從閣去新人工織縑故人工織素織縑日¶
一匹織素五丈餘將縑來比素新人不如故¶
　　　其二¶
步出城東門遙望江南路前日風雪中故人從此去我¶
欲渡河水河水深無梁願為雙黄鵠髙飛還故鄉¶
　　　李陵録别詩四首(擬作無名氏/)¶