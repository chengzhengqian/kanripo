　　　妾薄命(李白/)¶
漢帝寵阿嬌貯之黄金屋咳唾落九天隨風生珠玉寵¶
極愛還歇妬深情却疎長門一步地不肯暫迴車雨落¶
不上天水覆難再收君情與妾意各自東西流昔日芙¶
蓉花今成斷根草以色事他人能得幾時好¶
　　　贈盧司户(李白/)¶
秋色無遠近出門盡寒山白雲遙相識待我蒼梧間借¶
問盧躭鶴西飛幾處還¶