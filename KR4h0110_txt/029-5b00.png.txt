　　　送龔侍御之南都(謝榛/)¶
萬里天風吹鐵冠三呉秋水正漫漫匣中星動劍光白¶
帆外霜飛江色寒鴻鴈早傳瓜步信芙蓉還傍石城看¶
南都賦就應相憶明月孤樽坐夜䦨¶
　　　送顧天臣還呉(謝榛/)¶
樽前潦倒送飛鴻别賦兼秋轉自工白璧在懐驚氣色¶
黄金随意見英雄天低鄴下長楸樹霜落淮南老桂叢¶
此去阿䝉人借問風流非復舊時同¶