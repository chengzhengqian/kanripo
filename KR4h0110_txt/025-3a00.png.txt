落日古城隂蕭蕭竹樹深雨花知佛境流水識禪心月¶
到翻經榻苔縁挂壁琴不因支許舊那得遂幽尋¶
　　　秋夕懷張山人(藍澗/)¶
鼓角邊聲壯林塘夜色幽涼風動疎竹明月在髙樓久¶
客形容老孤城戰伐愁不眠懷魏闕長嘯拂呉鈎¶
　　　雨中同孟原僉憲登嘉魚(藍智/)¶
髙閣流鶯外荒城駐馬前江寒三月雨春老百蠻天折¶
栁悲橫笛飛花落釣船乾坤總羈旅把酒意茫然¶