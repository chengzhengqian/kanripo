共歡天意同人意萬歲千秋奉聖君¶
　　　奉和聖製從蓬萊向興慶閣道中留春雨中春¶
　　　　望之作應制(王維/)¶
渭水自縈秦塞曲黄山舊繞漢宫斜鑾輿逈出千門栁¶
閣道廻看上苑花雲裏帝城雙鳯闕雨中春樹萬人家¶
為乘陽氣行時令不是宸逰玩物華¶
　　　敇賜百官櫻桃(王維/)¶
芙蓉闕下㑹千官紫禁朱櫻出上闌纔是寢園春薦後¶