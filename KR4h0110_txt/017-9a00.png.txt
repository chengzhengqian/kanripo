　　　贈錢起秋夜宿靈臺寺見寄(郎士元/)¶
石林精舍武溪東夜扣禪扉謁逺公月在上方諸品静¶
心持半偈萬緣空蒼苔古道行應遍落木寒泉聽不窮¶
更憶雙峯最高頂此心期與故人同¶
　　　長安春望(盧綸/)¶
東風吹雨過青山却望千門草色閒家在夢中何日到¶
春來江上㡬人還川原繚繞浮雲外宫闕參差落照間¶
誰念為儒逄世難獨將衰髩客秦闗¶