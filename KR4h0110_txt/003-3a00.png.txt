合力不齊躊躇而鴈行勢利使人爭嗣還自相戕淮南¶
弟稱號刻璽於北方鎧甲生蟣虱萬姓以死亡白骨露¶
於野千里無雞鳴生民百遺一念之斷人腸¶
　　　苦寒行(武帝/)¶
北上太行山艱哉何巍巍羊腸阪詰屈車輪為之摧樹¶
木何蕭瑟北風聲正悲熊羆對我蹲虎豹夾路啼谿谷¶
少人民雪落何霏霏延頸長歎息逺行多所懐我心何¶
怫鬱思欲一東歸水深橋梁絶中路正徘徊迷或失故¶