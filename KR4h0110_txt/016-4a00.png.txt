　　　幽州新歲作(張說/)¶
去歲荆南梅似雪今年薊北雪如梅共知人事何嘗定¶
且喜年華去復來邊鎮戍歌連日動京城燎火徹明開¶
遙遥西向長安日願上南山夀一杯¶
　　　㴩湖山寺(張說/)¶
空山寂厯道心生虚谷迢遥野鳥聲禪室從來塵外賞¶
香臺豈是世中情雲間東嶺千重出樹裏南湖一片明¶
若使巢由同此意不將蘿薜易簮纓¶