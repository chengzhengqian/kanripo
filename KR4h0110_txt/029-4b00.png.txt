　　　清明揚州道中憶王端公(朱曰藩/)¶
江花江草浄春煙北望空懐乗興船水國人家種楊栁¶
清明士女競鞦韆客厨未乞龍蛇火旅食偏催犬馬年¶
遥想風流王柱史西臺銀燭柘枝顛¶
　　　送少司成朱子之金陵(余文獻/)¶
鍾阜龍盤赤帝庭更從北斗借文星燕臺仙侣憐雙管¶
白下諸生有陸經璧水細通𤣥武曲講堂朝對孝陵青¶
請看梧栢參天處翠輦當年竟日停¶