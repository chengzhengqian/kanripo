無子和揮杯勸孤影日月擲人去有志不獲騁念此懐¶
悲悽終曉不能静¶
　　　讀山海經十三首(陶淵明/)¶
孟夏草木長遶屋樹扶踈衆鳥欣有托吾亦愛吾廬既¶
耕亦已種時還讀我書窮巷隔深轍頗廻故人車歡言¶
酌春酒摘我園中蔬㣲雨從東來好風與之俱汎覽周¶
王傳流觀山海圖俯仰終宇宙不樂復何如¶
　　　其二¶