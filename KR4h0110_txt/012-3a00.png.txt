　　　帝京篇(駱賔王/)¶
山河千里國城闕九重門不睹皇居壯安知天子尊皇¶
居帝里崤函谷鶉野龍山侯甸服五緯連影集星躔八¶
水分流横地軸秦塞重關一百二漢家離宫三十六桂¶
殿嶔崟對玉樓椒房窈窕連金屋三條九陌麗城隈萬¶
户千門平旦開複道斜通鳷鵲觀交衢直指鳳凰臺劒¶
履南宫入簮纓北闕來聲名冠寰宇文物象昭回鈎陳¶
肅蘭戺壁沼浮槐市銅羽應風迴金莖承露起校文天¶