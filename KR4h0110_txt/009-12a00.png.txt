　　　北寺寅上人房望逺岫翫前池(王筠/)¶
安期遂長往交甫稱高讓逺迹入滄溟輕舉馳昆閬良¶
由心獨善兼且情由放豈若尋幽棲即目窮清曠激水¶
周堂下屯雲塞檐向閒牖聽奔濤開忩延疊嶂前階復¶
虛㳂濔迤成洲漲雨㸃散圓文風生起斜浪遊鱗互瀺¶
灂羣飛皆哢吭蓮葉蔓田田菱花動揺漾浮光曜庭廡¶
流芳襲帷帳匡坐足忘懐詎思江海上¶
　　　和衛尉新渝侯廵城口號(王筠/)¶