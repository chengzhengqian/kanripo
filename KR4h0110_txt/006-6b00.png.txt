薄志節兮念死難雖茍活兮無形顔惟彼方兮逺陽精¶
隂氣凝兮雪夏零沙漠壅兮塵㝠㝠有草木兮春不榮¶
人似禽兮食臭腥言兠離兮狀窈停歲聿暮兮時邁征¶
夜悠長兮禁門扃不能寐兮起屏營登胡殿兮臨廣庭¶
𤣥雲合兮翳月腥北風厲兮肅泠泠胡笳動兮邊馬鳴¶
孤鴈歸兮聲嚶嚶樂人興兮彈琴筝音相和兮悲且清¶
心吐思兮胷憤盈欲舒氣兮恐彼驚含哀咽兮涕沾頸¶
家既迎兮當歸寜臨長路兮捐所生兒呼母兮啼失聲¶