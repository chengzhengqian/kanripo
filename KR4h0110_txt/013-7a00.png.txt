手種青松今十圍心將流水同清浄身與浮雲無是非¶
商山老人巳曾識願一見之何由得山中有僧人不識¶
城裏㸔山空黛色¶
　　　崔五六圖屛風各賦一物得烏孫佩刀(李頎/)¶
烏孫腰間佩兩刀刃可吹毛錦為帯握中枕宿穹廬室¶
馬上割飛翳螉塞執之魍魎誰能前氣凜清風沙漠邉¶
磨用隂山一片玉洗將胡地獨流泉主人屛風寫奇狀¶
鐵鞘金環儼相向回頭瞪目時一㸔使予心在江湖上¶