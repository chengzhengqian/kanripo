青山横北郭白水遶東城此地一為别孤蓬萬里征浮¶
雲遊子意落日故人情揮手自茲去蕭蕭斑馬鳴¶
　　　送友人入蜀(李白/)¶
見說蠶叢路崎嶇不易行山從人面起雲傍馬頭生芳¶
樹籠秦棧春流遶蜀城升沈應巳定不必問君平¶
　　　過崔八丈水亭(李白/)¶
高閣横秀氣清幽倂在君簷飛宛溪水窗落敬亭雲猿¶
嘯風中斷漁歌月裏聞閒隨白鷗去沙上自為羣¶