　　　元夕詠氷燈(唐順之/)¶
初憐火樹鬭春妍忽見清輝逼夜䦨出海鮫珠猶帶水¶
滿堂羅袖欲生寒燭花不礙空中影暈氣疑從月裏看¶
為語東風暫相惜来宵猶得盡餘歡¶
　　　胡逸人劉使君夜訪(陳明/)¶
竹屋茒堂曲巷幽何堪仙馭下丹丘無人再識桃源路¶
有客同登雪夜舟明月随君還自去清樽為我更相留¶
蕭條湖上看秋色十載髙吟共白頭¶