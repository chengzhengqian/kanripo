政傍連楚朝恩獨借呉觀潮秋正好莫不上姑蘇¶
　　　送張都尉東歸(岑參/)¶
白羽綠弓絃年年只在邉還家劒鋒盡出塞馬蹄穿逐¶
虜西踰海平胡北到天封侯應不逺燕頷豈徒然¶
　　　奉送李太保兼御史大夫充渭北節度使即太¶
　　　　尉光弼弟(岑參/)¶
詔出未央宫登壇近總戎上公周太保副相漢司空弓¶
抱關西月旗翻渭北風弟兄皆許國天地荷成功¶