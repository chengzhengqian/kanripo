　　　婦病行(無名氏/)¶
婦病連年累歳傳呼丈人前一言當言未及得言不知¶
淚下一何翩翩屬累君兩三孤子莫我兒飢且寒有過¶
慎莫笡笞行當折捶思復念之亂曰抱時無衣襦復無¶
裏閉門塞牖舍孤兒到市道逢親交泣坐不能起從乞¶
求與孤買餌對交啼泣淚不可止我欲不傷悲不能已¶
探懷中錢持授交入門見孤啼索其母抱徘徊空舍中¶
行復爾耳棄置勿復道¶