五月天山雪無花只有寒笛中聞折栁春色未曾㸔曉¶
戰隨金皷宵眠抱玉鞍願將腰下劒直為斬樓蘭¶
　　　其二¶
駿馬似風颷鳴鞭出渭橋彎弓辭漢月揷羽破天驕陣¶
解星芒盡營空海霧消功成畫麟閣獨有霍嫖姚¶
　　　其三¶
塞虜乗秋下天兵出漢家將軍分虎竹戰士臥龍沙邉¶
月隨弓影胡霜拂劒花玉關殊未入少婦莫長嗟¶