　　　和于鱗登太華山(王世貞/)¶
落日中原太華隂客携秋色獨登臨俄添嶽掌蓮峯峻¶
忽入關門紫氣深六著仙人邀對博三漿玉女醉還斟¶
誰憐此地餘秦觀西望雙懸萬古心¶
　　　以呉絲酬于鱗(王世貞/)¶
故人三徑新蓬蒿鴈門太守徒爾勞斗酒風塵白日薄¶
椷書海岱青天髙念欲報之呉縞帶何以遺余秦復陶¶
千秋衣被各無限世途往往稱綈袍¶