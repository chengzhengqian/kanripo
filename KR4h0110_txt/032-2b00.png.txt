芙蓉獨秀誰争麗松栢相依也後凋潄齒清風髙百代¶
觸膚霖雨徧崇朝論交萬變心難轉比介三公勢不撓¶
承柱明堂綿玉厯支機青漢挂氷綃竒聲賦擲天台動¶
王氣書探禹穴遙審樂正逢呉季札并將擊拊和虞韶¶
　　　鄂渚送别尊師天目先生之雲南參議(汪時元/)¶
分藩益部氣䧺哉萬里風雲建節開鄂渚向傳青翰舫¶
滇池誰似碧雞才星随方嶽臨南紀天轉微垣敞外臺¶
散帙月華金馬出揮毫霞彩㸃蒼来秋深桂樹搖詩案¶