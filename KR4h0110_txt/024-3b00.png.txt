憶君清淚如鉛水為君摩挲試相看劍歌有曲君莫彈¶
從來烈士皆如此茫茫萬古悲風寒¶
　　　題楊諭德所藏王孟端瀟湘萬竹圖(曾棨/)¶
王郎畫竹何神竒落筆便覺清風吹蛟龍怒爾雷雨泣¶
滄溟倒捲雲淋漓有時氣酣索紙筆兔起鶻落誰能測¶
縱橫滿眼金錯刀四座隂森氷雪色九疑峯髙青入天¶
洞庭水與三江連霓旌翠羽半明滅至今遥拂蒼梧烟¶
玉堂之居逈蕭爽誰與此君同一賞闗西美人襟抱清¶