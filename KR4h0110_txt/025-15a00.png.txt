盜起從畿甸徒勞將帥心徴兵揺白羽募士散黃金天¶
地河嵩隔風塵海岱隂萬方吹畫角此曲淚沾襟¶
　　　送李體仁按雲南(何景明/)¶
漢使西南域天王節制名九霄看鳳下萬里避驄行風¶
偃蠻夷靜霜驅瘴癘清壯遊仍攬轡從此慰平生¶
　　　十四夜集良伯宅(何景明/)¶
陶令堂中月深更酒為攜金波流未滿白露逈含淒鴻¶
鴈秋江北芙蓉漢苑西一杯同悵望萬里各羈棲¶