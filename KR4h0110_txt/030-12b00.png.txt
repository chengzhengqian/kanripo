文園多病轉相親搖落秋風白髪新寂寞潘輿傷往賦¶
凄凉郢調倦游人雨聲萬壑懸江樹暝色孤帆落漢濵¶
此去烽煙開北極側身天地更沾巾¶
　　　懐子與(魏裳/)¶
頻年烽火近長安闗塞蕭條行路難亂後客心愁裏折¶
别来書札夢中看𤣥經草罷時名左白石歌成夜色寒¶
明月五湖堪欲滿懐人千里正凭闌¶
　　　送孫大宗伯之金陵(魏裳/)¶