　　　白帝懐古(陳子昂/)¶
日落滄江晚停橈問土風城臨巴子國臺沒漢王宫荒¶
服仍周甸深山尚禹功岩懸青壁斷地險碧流通古木¶
生雲際歸帆出霧中川途去無限客思坐何窮¶
　　　峴山懐古(陳子昻/)¶
秣馬臨荒甸登髙覽舊都猶悲墮淚碣尚想卧龍圖城¶
邑遥分楚山川半入吳丘陵徒自出賢聖㡬凋枯野樹¶
蒼烟斷津樓晚氣孤誰知萬里客懐古正踟蹰¶