曠野杳無際孤舟齊魯間河流東下險天氣沍回還古¶
道蒼煙逈長亭落照閒㣲茫雲水外一㸃是梁山¶
　　　夕景樓(陳璉/)¶
獨倚闌干久涼風滿客衣樹從京口斷山到海門稀雁¶
影橫秋色蟬聲送夕暉蕪城纔咫尺樓堞望中㣲¶
　　　送金諭德扈從征虜(王英/)¶
駐蹕隂山下分營瀚海邊春光明玉帳殺氣薄胡天鼙¶
鼓雷霆震旌旂日月懸㕘謀有籌策前席屢承宣¶