桂花秋正發禪宇更徘徊我愛淮南種今當薊北開清¶
芬對祇樹金粟見如來幽興餘康樂東林夜不迴¶
　　　榆河曉發(謝榛/)¶
朝暉開衆山遥見居庸闗雲出三邊外風生萬馬間征¶
塵何日靜古戍幾人閒忽憶棄繻客空慙旅鬂斑¶
　　　送樊侍御文叔之金陵(謝榛/)¶
地入淮陽路天分牛斗墟秋帆二水外春草六朝餘氷¶
雪生官舍風塵走諫書從來知國士豈亦念樵漁¶