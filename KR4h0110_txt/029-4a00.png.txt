　　　贈王督學(侯一元/)¶
長江千里白波来畫舸風輕五兩催新雨曉看雷澤漲¶
氷壺秋映洞庭開洲前落月聞湘瑟峽外飛雲見楚臺¶
辭賦郢中應一變漢家方重馬卿才¶
　　　登城閲士(俞憲/)¶
旌旗四面接遼城霜落髙秋紫塞清五路雲霞連海氣¶
千家砧杵奪邊聲射鵰不數呼韓部奪馬今知嫖騎名¶
東望扶桑一長嘯臨風真有挂弓情¶