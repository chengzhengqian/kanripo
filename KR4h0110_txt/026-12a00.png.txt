秉燭坐深更嚴城亂柝聲寒雲雙闕逈夜雪萬家明世¶
事青樽盡邊愁白髪生劍塵時一拂莫遣暗龍精¶
　　　送謝給事封蜀(謝榛/)¶
使星巴蜀外漢節夜郎西樹㫁分金馬江清見石犀王¶
孫重茅土天子錫桐圭異世懷張載應留劍閣題¶
　　　宿淇門驛(謝榛/)¶
駐馬淇門夕空堂暑氣徂暝煙官樹合寒雨驛燈孤濁¶
酒聊幽興悲歌亦壯圖相違舊朋好三徑日荒蕪¶