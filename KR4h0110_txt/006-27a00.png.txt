飢婦人抱子棄草間顧聞號泣聲揮涕獨不還未知身¶
死處何能兩相完驅馬棄之去不忍聴此言南登霸陵¶
岸囘首望長安悟彼下泉人喟然傷心肝¶
　　　其二¶
荆蠻非我鄉何為久滯滛方舟泝大江日暮愁我心山岡有餘¶
映巖阿増重隂狐狸馳赴穴飛鳥翔故林流波激清響猿猴¶
臨岸吟迅風拂裳袂白露沾衣襟獨夜不能寐攝衣起撫¶
琴絲桐感人情為我發悲音羈旅無終極憂思壯難忍¶