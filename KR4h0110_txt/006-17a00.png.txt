　　　於醮作(文帝/)¶
清夜延貴客明燭發髙光豐膳漫星陳㫖酒盈玉觴絃¶
歌奏清曲游響拂丹梁餘音赴迅節慷慨時激揚獻酬¶
紛交錯雅舞何鏘鏘羅纓從風飛長劒自低昂穆穆衆¶
君子和合同樂康¶
　　　芙蓉池作(文帝/)¶
乗輦夜行游逍遙步西園雙渠相溉灌嘉木繞通川卑¶
枝拂羽蓋修條摩蒼天驚風扶輪轂飛鳥翔我前丹霞¶