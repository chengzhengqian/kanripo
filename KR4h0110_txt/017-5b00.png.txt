　　　和裴廸登蜀州東亭送客逢早梅相憶見寄(杜/甫)¶
東閣官梅動詩興還如何遜在揚州此時對雪遥相憶¶
送客逢春可自由幸不折來傷歲暮若為看去亂鄉愁¶
江邊一樹垂垂發朝夕催人自白頭¶
　　　野望(杜甫/)¶
西山白雪三城戍南浦清江萬里橋海内風塵諸弟隔¶
天涯涕淚一身遥唯將遲暮供多病未有㳙埃荅聖朝¶
跨馬出郊時極目不堪人事日蕭條¶