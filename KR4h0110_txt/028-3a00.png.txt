　　　送沈左司從汪參政分省陜西汪由御史中丞¶
　　　　出(髙啓/)¶
重臣分省出臺端賔從威儀盡漢官四塞山河歸版籍¶
百年父老見衣冠函闗月落聽鷄度華岳雲開立馬看¶
知爾西行定囬首如今江左是長安¶
　　　梅花(髙啓/)¶
瓊姿只合在瑤臺誰向江南處處栽雪滿山中髙士卧¶
月明林下美人来寒依疎影蕭蕭竹春掩殘香漠漠苔¶