草承趺坐長松響梵聲空居法雲外觀世得無生¶
　　　送平淡然判官(王維/)¶
不識陽闗路新從定逺侯黄雲斷春色畫角起邉愁瀚¶
海經年别交河出塞流須令外國使知飲月支頭¶
　　　送劉司直赴安西(王維/)¶
絶域陽闗道胡烟與塞塵三春時有雁萬里少行人苜¶
蓿隨天馬蒲桃逐漢臣當令外國懼不敢覔和親¶
　　　送邢桂州(王維/)¶