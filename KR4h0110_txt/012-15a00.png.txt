蓬萊織女迴龍車指㸃虛無引歸路自是君身有仙骨¶
世人那得知其故惜君只欲苦死留富貴何如草頭露¶
蔡侯静者意有餘清夜置酒臨前除罷琴惆悵月照席¶
幾嵗寄我空中書南尋禹穴見李白道甫問信今何如¶
　　　哀江頭(杜甫/)¶
少陵野老呑聲哭春日潛行曲江曲江頭宫殿鎻千門¶
細栁新蒲為誰綠憶昔霓旌下南苑苑中萬物生顔色¶
昭陽殿裏第一人同輦隨君侍君側輦前才人帶弓箭¶