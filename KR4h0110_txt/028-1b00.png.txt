　　　追和音上人(劉基/)¶
絶頂浮雲鎖石闗曲途危磴阻躋攀他年甲楯孤臣泣¶
此日齋鐘老衲閒夜永星河低半樹天清猿鶴響空山¶
干戈未定歸何處擬結茅廬積翠間¶
　　　雪竹圖(劉基/)¶
雪壓江邊修竹林沅湘晚色起愁隂川光浩蕩空青闊¶
山氣玲瓏太白深未得梢雲邀鳳宿可能映水學龍吟¶
無人谷裏吹春律直節虚中恐不禁¶