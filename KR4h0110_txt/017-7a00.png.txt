　　　吹笛(杜甫/)¶
吹笛秋山風月清誰家巧作斷腸聲風飄律吕相和切¶
月傍闗山幾處明胡騎中宵堪北走武陵一曲想南征¶
故園楊栁今搖落何得愁中却盡生¶
　　　閣夜(杜甫/)¶
歲暮隂陽催短景天涯霜雪霽寒宵五更鼔角聲悲壯¶
三峽星河影動揺野哭千家聞戰伐夷歌㡬處起漁樵¶
卧龍躍馬終黄土人事音書謾寂寥¶