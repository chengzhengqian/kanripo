　　　返照(杜甫/)¶
楚王宫北正黄昏白帝城西過雨痕返照入江翻石壁¶
歸雲擁樹失山村衰年肺病唯高枕絶塞愁時早閉門¶
不可久留豺虎地南方實有未招魂¶
　　　九日登高(杜甫/)¶
風急天高猿嘯哀渚清沙白鳥飛廻無邉落木蕭蕭下¶
不盡長江滚滚來萬里悲秋常作客百年多病獨登臺¶
艱難苦恨繁霜髩潦倒新停濁酒杯¶