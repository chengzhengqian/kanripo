行止皆無地招尋獨有君酒中堪累月身外即浮雲霜¶
白宵鐘徹風清曉漏聞坐擕餘興往還似未離羣¶
　　　和康五望月有懷(杜審言/)¶
明月高秋逈愁人獨夜㸔暫將弓竝曲翻與扇俱團霧¶
濯清輝苦風飄素影寒羅衣一此鑒頓使别離難¶
　　　送崔融(杜審言/)¶
君王行出將書記遠從征祖帳連河闕軍麾動洛城旌¶
旗朝朔氣笳吹夜邉聲坐覺烟塵掃秋風古北平¶