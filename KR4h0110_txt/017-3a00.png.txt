　　　和祠部王員外雪後早朝即事(岑參/)¶
長安雪後似春歸積素凝華連曙輝色借玉珂迷曉騎¶
光添銀燭晃朝衣西山落月臨天仗北闕晴雲捧禁闈¶
聞道仙郎歌白雪由來此曲和人稀¶
　　　西掖省即事(岑參/)¶
西掖重雲開曙暉北山疎雨㸃朝衣千門栁色連青瑣¶
三殿花香入紫㣲平明端笏陪鴛列薄暮垂鞭信馬歸¶
官拙自悲頭白盡不如岩下偃荆扉¶