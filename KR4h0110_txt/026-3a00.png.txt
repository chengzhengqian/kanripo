黄門今要地白下舊神京令弟煩相問憐君抱重名嵗¶
星逺自照諫草未全行莫作東山臥秋風戀主情¶
　　　柬顧華玉(鄭善夫/)¶
昔在過逢日天台山雪生何期臨易水惆悵赤霞城杯¶
動青春色琴含滄海聲終焉謝朱紱攜手石梁行¶
　　　呉徴君山居(鄭善夫/)¶
吾慕漢隂老清風難具論兒童少機事麋鹿到柴門備¶
見幽人吉還聞靜者尊懸知出世意握手入湘源¶