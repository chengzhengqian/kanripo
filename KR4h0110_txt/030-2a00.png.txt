　　　大司寇顧公池亭(王世懋/)¶
卜築秋髙萬壑隂空山白髪著書深長松老作虬龍態¶
古磴閒從薜荔侵西望呉門縈匹練東逥箬水寫鳴琴¶
開尊重借儒生色倒屣誰酬國士心¶
　　　懐明卿(王世懋/)¶
詞客漂零自古今天涯薄宦且浮沈三州地敞中原色¶
二室秋髙大陸隂束帶風塵摧傲骨褰帷落日佇雄心¶
河陽幾度看花發遮莫潘郎髩已侵¶