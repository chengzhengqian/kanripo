君不見巫山神女作行雲霏紅㳫翠曉氛氲嬋娟流入¶
襄王夢倐忽還隨零雨分空中飛去復飛來朝朝暮暮¶
下陽臺愁君此去為仙尉便逐行雲去不回¶
　　　餘杭醉歌贈吳山人(丁仙芝/)¶
曉幙紅襟鷰春城白項烏只來梁上語不向府中趨城¶
頭坎坎鼓聲曙滿庭新種櫻桃樹桃花昨夜撩亂開當¶
軒發色映樓臺十千兊得餘杭酒二月春城長命杯酒¶
後留君待明月還將明月送君回¶