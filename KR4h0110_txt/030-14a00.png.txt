屋裏煙霞逼畫圖山中嵗序過蘼蕪開樽暮雨来三徑¶
染翰春雲出五湖白髪有誰工説劍黄金且自判呼盧¶
相逢意氣仍相許總是髙陽舊酒徒¶
　　　滄溟先生起家觀察浙江(汪時元/)¶
泰岳清風梁甫吟函闗真氣復南臨千秋禹穴探書興¶
一日龍門御李心湖海向甘雲卧穩乾坤難負主恩深¶
若教司馬文園老誰為誇胡賦上林¶
　　　鸚鵡洲弔禰衡(洲今沈江矣汪時元/)¶