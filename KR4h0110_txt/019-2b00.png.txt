放流下松滋登舟命楫師詎㤀經濟日不憚沍寒時洗¶
幘豈猶古濯纓良在兹政成人自理機息鳥無疑雲物¶
吟孤嶼江山辨四維晚來風稍𦂳冬至日行遲獵響驚¶
雲夢漁歌激楚辭渚宫何處是川暝欲安之¶
　　　九日峴山宴(孟浩然/)¶
宇宙誰開闢江山此鬱盤登臨千古用風俗歲時觀地¶
理荆州分天涯楚塞寛百城今刺史華省舊郎官共羙¶
重陽節俱懐落帽歡酒邀彭澤載琴輟武城彈獻夀光¶