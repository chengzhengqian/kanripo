謫去君無恨閩中我舊過大都秋鴈少只是夜猿多東¶
路雲山合南天瘴癘和自當逄雨露行矣慎風波¶
　　　同羣公登濮陽聖寺閣(高適/)¶
落日登臨處悠然意不窮佛因初地識人覺四天空來¶
鴈清霜後孤㠶逺樹中徘徊傷寓目蕭索對寒風¶
　　　使青夷軍入居庸二首(高適/)¶
匹馬行將夕征途去轉難不知邉地别祗訝客衣單溪¶
冷泉聲苦山空木葉乾莫言闗塞極雨雪尚漫漫¶