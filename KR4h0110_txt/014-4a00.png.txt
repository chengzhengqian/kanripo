明三峽曉潮滿九江春為問陽臺客應知入夢人¶
　　　出塞(沈佺期/)¶
十年通大漠萬里出長平寒日生戈劒隂雲拂斾旌飢¶
烏啼舊壘疲馬戀空城辛苦皋蘭北胡塵損漢兵¶
　　　扈從登封途中作(沈佺期/)¶
帳殿鬰崔嵬仙遊實壯哉曉雲連幕捲夜火雜星回谷¶
暗千旗出山鳴萬乗來扈遊良可賦終乏掞天才¶
　　　送沙門𢎞景道俊𤣥裝還荆州應制(宋之問/)¶