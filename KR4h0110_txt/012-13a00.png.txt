石古細路行人稀不知明月為誰好早晩孤帆他夜歸¶
會將白髮倚庭樹故園池臺今是非¶
　　　夜聞&KR1227;篥(杜甫/)¶
夜聞&KR1227;篥滄江上衰年側耳情所向隣舟一聽多感傷¶
塞曲三更歘悲壯積雪飛霜此夜寒孤燈急管復風湍¶
君知天地干戈滿不見江湖行路難¶
　　　短歌行贈王郎司直(杜甫/)¶
王郎酒酣拔劒斫地歌莫哀我能拔爾抑塞磊落之竒¶