村墟日落行人少醉後無心怯路岐今夜只應還寄宿¶
明朝拂曙與君辭¶
　　　封丘縣(高適/)¶
我本漁樵孟諸野一生自是悠悠者乍可狂歌草澤中¶
寧堪作吏風塵下秪言小邑無所為公門百事皆有期¶
拜迎官長心欲碎鞭撻黎庶令人悲悲來向家問妻子¶
舉家盡笑今如此生事應須南畆田世情付與東流水¶
夢想舊山安在哉為衘君命日遲迴乃知梅福徒為爾¶