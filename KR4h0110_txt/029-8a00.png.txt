　　　靈巖寺(許邦才/)¶
澗壑縈逥繞梵宫諸天色相坐来同巖崖隂積千年雪¶
鈐鐸宵聞十里風寺抱五雲金界麗塔銜孤月玉毫空¶
石僧東嶺縁何事似指蓮花問朗公¶
　　　除夕(許邦才/)¶
萬山深處石城闉廨宇荒凉積網塵鳥雀不疑隨坐起¶
煙嵐常為染衣巾恩懸北極天邊日家在東陵海上春¶
乍客異鄉兼嵗暮倍添華髪鏡中新¶