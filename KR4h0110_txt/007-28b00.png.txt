小隠隠陵藪大隠隠朝市伯夷竄首陽老聃伏柱史昔¶
在太平時亦有巢居子今雖盛明世能無中林士放神¶
青雲外絶迹窮山裏鵾鷄先晨鳴哀風迎夜起凝霜凋¶
朱顔寒泉傷玉趾周才信衆人偏智任諸已推分得天¶
和矯性失至理歸來安所期與物齊終始¶
　　　帆入南湖(湛方生/)¶
彭蠡紀三江廬岳主衆阜白沙淨川路青松蔚巖首此¶
水何時流此山何時有人運互推遷玆器獨長久悠悠¶