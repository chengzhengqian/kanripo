貌耀皎日惠心清且閑羙目揚玉澤蛾睂象翠翰鮮膚¶
一何潤秀色若可餐窈窕多容儀婉媚巧笑言暮春春¶
服成粲粲綺與紈金雀垂藻翹瓊珮結瑤璠方駕揚清¶
塵濯足洛水瀾藹藹風雲㑹佳人一何繁南崖充羅幕¶
北渚盈軿軒清川含藻景髙崖被華丹馥馥芳袖揮泠¶
泠纎指彈悲歌吐清響雅舞播幽蘭丹唇含九秋妍迹¶
陵七盤赴曲迅驚鴻蹈節如集鸞綺態随顔變沈姿無¶
定源俯仰紛阿那顧步咸可懽遺芳結飛颷浮景映清¶