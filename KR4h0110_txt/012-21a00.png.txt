將軍魏武之子孫於今為庶為清門英雄割據雖巳矣¶
文采風流今尚存學書初學衞夫人但恨無過王右軍¶
丹青不知老將至富貴於我如浮雲開元之中常引見¶
承恩數上南薫殿凌烟功臣少顔色將軍下筆開生面¶
良相頭上進賢冠猛將腰間大羽箭褒公鄂公毛髮動¶
英姿颯爽來酣戰先帝天馬玉花驄畫工如山貌不同¶
是日牽來赤墀下逈立閶闔生長風詔謂將軍拂絹素¶
意匠慘淡經營中斯須九重真龍出一洗萬古凢馬空¶