　　　古詩十九首(無名氏/)¶
行行重行行與君生别離相去萬餘里各在天一涯道¶
路阻且長㑹面安可知胡馬依北風越鳥巢南枝相去¶
日已逺衣帶日已緩浮雲蔽白日遊子不顧返思君令¶
人老歲月忽已晚棄捐勿復道努力加餐飯¶
　　　其二¶
青青河畔草鬱鬱園中栁盈盈樓上女皎皎當牕牖娥¶
娥紅粉妝纖纖出素手昔為倡家女今為蕩子婦蕩子¶