　　　詠史三首(左思/)¶
弱冠弄柔翰卓犖觀羣書著論準過秦作賦擬子虚邊¶
城苦鳴鏑羽翼飛京都雖非甲胄士疇昔覽穰苴長嘯¶
激清風志若無東呉鈆刀貴一割夢想騁良圖左眄澄¶
江湘右盼定羌胡功成不受爵長揖歸田廬¶
　　　其二¶
濟濟京城内赫赫王侯居冠蓋蔭四術朱輪竟長衢朝¶
集金張館暮宿許史廬南隣擊鐘磬北里吹笙竽寂寂¶