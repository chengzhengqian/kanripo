　　　興慶池侍宴應制(韋元旦/)¶
滄池漭沆帝城邊殊勝昆明鑿漢年夾岸旌旂疏輦道¶
中流簫鼔振樓船雲峯四起迎宸幄水樹千重入御筵¶
宴樂巳深魚藻咏承恩更欲奏甘泉¶
　　　侍宴安樂公主新宅應制(蘇頲/)¶
駸駸羽騎厯城池帝女樓臺向晚披露灑旌旂雲外出¶
風廻岩岫雨中移當軒半落天河水遶逕全低月樹枝¶
簫鼔宸逰陪宴日和鳴雙鳯喜來儀¶