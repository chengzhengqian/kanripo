鐃吹喧京口風波下洞庭赭圻將赤岸擊汰復揚舲日¶
落江湖白潮來天地青明珠歸合浦應逐使臣星¶
　　　使至塞上(王維/)¶
單車欲問邉屬國過居延征蓬出漢塞歸雁入胡天大¶
漠孤烟直長河落日圓蕭闗逢候吏都䕶在燕然¶
　　　觀獵(王維/)¶
風勁角弓鳴將軍獵渭城草枯鷹眼疾雪盡馬蹄輕忽¶
過新豐市還歸細栁營回㸔射鵰處千里暮雲平¶