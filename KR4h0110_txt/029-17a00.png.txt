　　　白雪樓二首(王世貞/)¶
平楚蒼然萬木齊嵯峨飛閣岱雲低峯頭玉蕋春長在¶
檻外金莖夜不迷賦就梁園無左席書来郢曲有新題¶
何人强責元龍禮不遣青樽吾輩携¶
　　　其二¶
伏枕清秋海岱邊髙樓中壁頫蒼煙同雲不盡千家曉¶
寒月長開萬古妍天上幾看新玉樹山中端合老朱絃¶
誇他信美非吾土句就還應兩地傳¶