共樂年華拚盡醉承恩不問夜如何¶
　　　周駙馬府賞海棠(程敏政/)¶
𡨕𡨕花霧擁逥廊冉冉猩紅出畫牆按譜更誰争有韻¶
失評空自説無香莫燒銀燭驚春夢好障丹紗䕶曉籹¶
仙種北来初識面臨風拚醉九霞觴¶
　　　金源諸陵(儲巏/)¶
長白山髙朔漠連金源風色故依然千秋魂魄猶思沛¶
萬里丘陵却到燕感事重飜江統疏傷心莫問靖康年¶