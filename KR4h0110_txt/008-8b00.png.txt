可憐誰家婦縁流灑素足明月在雲間迢迢不可得¶
　　　其二¶
可憐誰家郎縁流乗素舸但問情若為月就雲中墮¶
　　　登江中孤嶼(謝靈運/)¶
江南倦歴覽江北曠周旋懐新道轉逈尋異景不延亂¶
流趨正絶孤嶼媚中川雲日相輝映空水共澄鮮表靈¶
物莫賞藴真誰為傳想像崑山姿緬邈區中縁始信安¶
期術得盡養生年¶