　　　寄題白雪樓二首(王世懋/)¶
青山卜築傍松筠此日南樓屬興頻地敞風雲懸自合¶
天横海嶽望常新樽前色借齊宫曉賦裏聲囬梁苑春¶
莫怪鹿門常謝客未堪雙眼向巴人¶
　　　其二¶
西北髙樓天際看美人清夜自憑䦨悲風忽送雙鴻起¶
飛霰遙從萬樹殘綵筆縱横搖岱色綈袍蕭瑟上春寒¶
登髙莫作江南望郢曲于今和正難¶