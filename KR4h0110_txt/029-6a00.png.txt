　　　送李别駕宗器(謝榛/)¶
一樽聊醉濁河濵老去相知更幾人趙瑟離聲逢雨雪¶
郢歌髙興得陽春自憐索駿堪酬主不是連城豈致身¶
北上即今天咫尺佩刀寧復久風塵¶
　　　閒居張伊嗣見過(謝榛/)¶
鄴都形勝帶衡漳風土相依即故鄉閒到白頭真是拙¶
醉逢青眼不知狂城雲無色日將暮籬菊多花天有霜¶
世事憑君休浪語此中髙卧意何長¶