春豫靈池㑹滄波帳殿開舟凌石鯨度槎拂斗牛廻節¶
晦蓂全落春遲栁暗催象溟看浴景燒刼辨沉灰鎬飲¶
周文樂汾歌漢武才不愁明月盡自有夜珠來¶
　　　和姚給事寓直之作(宋之問/)¶
清論滿朝陽高才拜夕郎還從避馬路來接珥貂行寵¶
就黄扉日威廻白簡霜栢臺遷鳥茂蘭署得人芳禁静¶
鐘初徹更疎漏更長曉河低武庫流火度文昌寓直光¶
輝重乘秋藻翰揚暗投空欲報下調不成章¶