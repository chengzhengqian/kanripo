　　　陸勝宅秋雨中探韻同作(張南史/)¶
同人永日自相將深竹閒園偶辟疆已被秋風教憶鱠¶
更聞寒雨動飛觴歸心莫問三江水旅服從沾九月霜¶
醉裏欲尋騎馬路蕭條是處有垂楊¶
　　　登栁州城樓寄漳汀封連四州刺史(栁宗元/)¶
城上高樓接大荒海天愁思正茫茫驚風亂颭芙蓉水¶
密雨斜侵薜荔墻嶺樹重遮千里目江流曲似九廻腸¶
共來百越文身地猶自音書滯一鄉¶