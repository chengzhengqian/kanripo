雲峰聊極目立馬獨愁心豈直闗山逺其如雨雪深笳¶
聲先入夜邊氣逈生隂疇昔長征意蹉跎力不禁¶
　　　宿周山人南池(王廷相/)¶
暝投山際館飯罷月中行為坐松杉影因留池沼情蓮¶
花心不染秋水夢俱清問我中宵意謝家春草生¶
　　　懷張孟復(王廷相/)¶
秋光澹煙樹逺思夾愁生之子今何在飄揺紫鳳城清¶
風灑劍珮白日到蓬瀛青鳥書難託歳華空屢驚¶