涓涓不壅終為江河綿綿不絶或成網羅毫末不札將¶
尋斧柯誠能慎之福之根也口是何傷禍之門也強梁¶
者不得其死好勝者必遇其敵盜憎主人民怨其上君¶
子知天下之不可上也故下(叶/)之知衆人之不可先也¶
故後(叶/)之温恭慎德使人慕之執雌持下人莫踰之人¶
皆趨彼我獨守此人皆惑之我獨不徙内藏我知不示¶
人技我雖尊高人莫我害江海雖左長于百川以其卑¶
也天道無親常與善人戒之哉¶