　　　荅顔延年(王僧逹/)¶
長卿冠華陽仲連擅海隂珪璋既文府精理亦道心君¶
子聳高駕塵軌實為林崇情符逺迹清氣溢素襟結遊¶
略年義篤顧棄浮沉寒榮共偃曝春醖時獻斟聿來歳¶
序暄輕雲出東岑麥壟多秀色楊園流好音歡此乗日¶
暇忽忘逝景侵幽衷何用慰翰墨久謡吟棲鳳難為條¶
淑貺非所臨誦以永周旋匣以代兼金¶
　　　和瑯琊王依古(王僧達/)¶