里目還驚九折魂豈不憚艱難深懷國士恩季布無二¶
諾侯嬴重一言人生感意氣功名誰復論¶
　　　初到陸渾山莊(宋之問/)¶
授衣感窮節策馬凌伊關歸齊逸人趣日覺秋琴閒寒¶
露衰北阜夕陽破東山浩歌步岑樾栖鳥隨我還¶
　　　感遇二首(張九齡/)¶
蘭蕋春葳蕤桂花秋皎㓗欣欣此生意自以為佳節誰¶
知林栖者聞風坐見悅草木有本心何求美人折¶