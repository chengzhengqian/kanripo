　　　早朝大明宫呈兩省僚友(賈至/)¶
銀燭朝天紫陌長禁城春色曉蒼蒼千條弱栁垂青瑣¶
百囀流鶯遶建章劍珮聲隨玉墀步衣冠身惹御爐香¶
共沐恩波鳯池上朝朝染翰侍君王¶
　　　和賈至舍人大明宫之作(王維/)¶
絳幘雞人報曉籌尚衣方進翠雲裘九天閶闔開宫殿¶
萬國衣冠拜冕旒日色纔臨仙掌動香烟欲傍衮龍浮¶
朝罷須裁五色詔珮聲歸到鳯池頭¶