　　　雜詩(王讃/)¶
朔風動秋草邊馬有歸心胡寜久分析靡靡忽至今王¶
事離我志殊隔過商參昔往鶬鶊鳴今來蟋蟀吟人情¶
懷舊鄉客鳥思故林師㳙久不奏誰能宣我心¶
　　　答傅咸(郭泰機/)¶
皦皦白素絲織為寒女衣寒女雖妙巧不得秉杼機天¶
寒知運速況復鴈南飛衣工秉刀尺棄我忽若遺人不¶
取諸身世事焉所希況復已朝餐曷由知我饑¶