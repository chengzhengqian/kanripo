　　　其十二¶
東城髙且長逶迤自相屬迴風動地起秋草萋已緑四¶
時更變化歲暮一何速晨風懷苦心蟋蟀傷局促蕩滌¶
放情志何為自結束燕趙多佳人美者顔如玉被服羅¶
裳衣當户理清曲音響一何悲絃急知柱促馳情整巾¶
帶沈吟聊躑躅思為雙飛燕銜泥巢君屋¶
　　　其十三¶
驅車上東門遙望郭北墓白楊何蕭蕭松栢夾廣路下¶