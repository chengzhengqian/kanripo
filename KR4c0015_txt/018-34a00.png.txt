(徐行所以對勝地其作余行/非吹鳥毳數花鬚所以自娱)細草稱偏坐香醪懶再沽¶
(趙云稱字去聲如公嘗自偏歡腹腴愧年少漁父忌偏/醒驥病思偏秣之義此飲酒闌珊而歇於細草之上惟)¶
(其偏可於此坐則不思起/矣雖酒盡亦懶再沽也)醉歸應犯夜可怕李金吾(漢/制)¶
(金吾將軍主徼逃京師傳杜補遺桉韋述西都新記曰/京城街衢有金吾曉暝  呼以禁夜行唯正月十五日)¶
(夜勑許金吾弛禁前後各一日故中書侍郎蘇味道上/元詩有金吾不禁夜玉漏莫相催之句  趙云此戯李)¶
(金吾也王褒洞簫賦云頌有醉歸之歌犯夜亦有所載/世説云王安期作東海吏録犯夜人至王問何處來云)¶
(從師受書還不覺夜王曰鞭撻甯越以立為名恐非致/化之本使吏送歸其家薛夢符所引李廣覇陵事非言)¶
(可怕則不怕之也與可/憚可但可能之可同)¶