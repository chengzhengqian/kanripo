　　　參三十韻(時患/瘧疾)¶
故人何寂寞今我獨凄凉老去才雖盡秋來興甚長(潘/安)¶
(仁有秋興賦盡趙云此篇四句始叙既不見故人又身/老且愁也才  字有兩事鮑照文辭贍逸而文帝自謂)¶
(其文人所莫及照遂為鄙言累句時人以為才盡其實/不然又江淹夢丈夫自稱郭璞曰吾有筆在卿處多年)¶
(可以見還淹乃探懐中五色筆授之自是文絶無羙句/人謂之才盡又任昉晚好著詩用事過多属辭不得流)¶
(便於是有才/盡之歎矣)物情尤可見詞客未能忘(詞客謂髙岑也/俱以詩名世)¶
海内知名士雲端各異方(彭在蜀虢/在山南)髙岑殊緩歩沈鮑¶
得同行(沈休文鮑明逺言髙/岑可與沈鮑齊驅也)意愜闗飛動篇終接混茫¶