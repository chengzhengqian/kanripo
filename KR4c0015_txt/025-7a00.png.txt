春岸桃花水雲㠶楓樹林偷生長避地適逺更霑襟老¶
病南征日君恩北望心百年歌自苦未見有知音(此等/不忍)¶
(再/讀)¶
　　　久客¶
羈旅知交態淹留見俗情衰顔聊自哂小吏最相輕去¶
國哀王粲傷時哭賈生狐狸何足道豺虎正縱横(洙曰/漢書)¶
(翟公書其門曰一貧一富乃知交態漢末西京擾亂王/粲去而依劉表於荆州賈誼文帝時上政事疏云可為)¶
(痛哭者一張綱傳豺/狼當路安問狐狸)¶