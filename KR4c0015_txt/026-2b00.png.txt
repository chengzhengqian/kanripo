　　　寄李十四員外布十二韻(公自注新除司議郎/萬州别駕雖尚伏枕)¶
　　　　(已聞/理裝)¶
名參漢望苑職述景題輿巫峽將之郡荆門好附書逺¶
行無自苦内熱比何如正是炎天闊那堪野館踈黄牛¶
平駕浪畫鷁上凌虚戯待盤渦歇方期解䌫初悶能過¶
小徑自為摘嘉蔬渚栁元幽僻村花不掃除宿隂繁素¶
柰過雨亂紅蕖寂寂夏先晚泠泠風有餘江清心可瑩¶
竹泠髪堪梳直作移巾几秋帆發弊廬(洙曰漢博望苑/武帝為戾太子)¶