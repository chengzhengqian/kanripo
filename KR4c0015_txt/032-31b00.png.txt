汝迎妻子達荆州消息真傳解我憂鴻雁影來連峽内¶
(古詩弟兄/鴻雁序)鶺鴒飛急到沙頭(詩鶺鴒在原/載飛載鳴)燒闗險路今¶
虚逺(杜正謬燒闗當作嶢闗音堯在峽右漢書言/秦兵拒嶢闗注在上洛北藍田南武闗之西)禹鑿¶
寒江正穏流(江賦云巴東之/峽夏禹疏鑿)朱紱即當隨綵鷁青春不¶
假報黄牛(趙云險路今虛逺言觀所巳經之地故今虚/逺矣公為尚書工部員外郎賜緋魚袋故屢)¶
(言朱紱綵鷁舟也淮南子曰龍舟鷁首髙誘注曰鷁大/鳥也畫其象著船首黄牛者峽名在宜都西陵峽中青)¶
(春不假報黄牛言不須預報之/青春之時船定行而經過也)¶
　　　　右一¶