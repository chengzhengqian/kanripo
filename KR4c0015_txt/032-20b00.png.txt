(而失木末句以蘇秦自比蘇秦往秦書十上而説不行/貂裘色弊也歴國乃蘇秦實事其字則仲尼歴聘諸國)¶
(也/)¶
　　　從驛次草堂復至東屯茅屋二首¶
峽内歸田客江邊借馬騎非尋戴安道似向習家池(趙/云)¶
(張平子作歸田賦其畧曰超塵埃以遐遊與世事乎長/辭又曰茍縱心於物外安知榮辱之所如葢以歸在田)¶
(間為樂之意也舊注引恨賦敬通見抵罷歸田里却是/得罪矣承騎馬之下故言非尋戴安道葢訪戴則乘舟)¶
(而巳似向習家池則以言騎馬似之事出襄陽記曰峴/山南習郁大魚池山簡每醉於此曰此我高陽池也)¶
地險風煙僻(江淹風煙/有鳥路)天寒橘柚垂(莊子云柤梨橘柚/蜀都賦户有橘柚)¶