術曾留意先生早擊䝉家家迎薊子處處識壺公長嘯¶
峨嵋北潛行玉壘東有時騎猛虎虚室使仙童髪少何¶
勞白顔衰肯更紅望雲悲轗軻畢景羡冲融䘮亂形仍¶
役淒涼信不通懸旌要路口倚劒短亭中永作殊方客¶
殘生一老翁相哀骨可換亦遣馭清風(洙曰後漢方術/傳薊子訓有神)¶
(異之道既到京師公卿以下侯之者坐上常數百人費/長房為市椽市中有老翁賣藥懸一壺於肆頭及市罷)¶
(輒跳入壺中市人莫之見惟長房於樓上覩之異焉因/徃再拜翁乃與俱入壺中趙曰史記云揺揺懸旌無所)¶
(終薄莊子曰夫列子/御風而行泠然善也)¶