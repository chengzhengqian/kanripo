(有杜鵑葢是題下注斷目我昔遊錦城為首句誼伯誤/矣且子美詩備諸家體必非牽合程度者也是篇句落)¶
(處凡五杜鵑豈可以文害辭辭害意耶原子美之意類/有所感託物以發亦六義之比興離騷之法歟按博物)¶
(志杜鵑生子寄之他巢百鳥為飼之胡江東所謂杜宇/曽為蜀帝王化禽飛去舊城荒且禽鳥至微知有所尊)¶
(故子美云重是古帝魂又云禮若奉至尊盖譏當時刺/史有不禽鳥若也唐自明皇後天歩多棘刺史能造次)¶
(不忘君者可一二数嚴武在蜀雖横歛刻薄而實資中/原是西川有杜鵑其不䖍王命負固以自抗檀軍旅絶)¶
(貢賦如杜克遜在梓州為朝廷西顧憂是東川無杜鵑/耳至於涪萬雲安刺史微不可考凡其尊君者為有懐)¶
(貳者為無不在夫杜鵑之真有無也誼伯以為來東川/聞杜鵑聲繁而急乃始歎子羙詩跋㚄紙上語又云子)¶
(羙不應疊用韻何耶子羙自我作古疊用韻無害于為/詩僕所見如此誼伯博學强辯殆必有折𠂻之元應之)¶