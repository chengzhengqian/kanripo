病减詩仍拙吟多意有餘莫看江揔老猶被賞時魚(趙/云)¶
(此篇惟末句難解謂之被魚則破服之被魚應是魚袋/之魚唐有賞緋魚袋有賜緋魚袋然公官衡則賜緋魚)¶
(袋者安得謂之賞時魚乎按江揔傳揔尤工五言七言/則公詩首句為言作詩而末及江揔蓋公亦喜其詩矣)¶
　　　　右十一¶
胡虜何曽盛干戈不肯休閭閻聼小子談話覔封侯(趙/云)¶
(此篇公盖憤生事邀公濫冐榮寵者矣苟能盡命致死/則可以一戰而㓕之惟其延歳月以用兵反以為胡虜)¶
(之盛盖在意在於己身之富貴所以雖閭閻小/子亦説取封侯耳師民瞻本談話作談笑亦通)¶
　　　　右十二¶