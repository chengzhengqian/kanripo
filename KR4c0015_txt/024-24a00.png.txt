　　　倦夜¶
竹涼侵卧内野月滿庭隅(趙云漢書引入卧内又王敦/謂石崇曰誤入卿内古詩云)¶
(秋涼野/月白)重露成涓滴稀星乍有無(師云崔融詩秋天零/重露曹孟徳云月明)¶
(星稀有無者星/明滅之狀也)暗飛螢自照水宿鳥相呼(晉傅咸螢火/賦序余曽獨)¶
(處顧見螢火熱以自照蜀都賦雲飛水宿鳴杜補遺師/曠禽經陸鳥曰棲水鳥曰宿又云凡鳥朝  曰嘲夜鳴)¶
(曰㖡林鳥以朝嘲水鳥以夜㖡今林棲之鳥多/朝鳴水宿之鳥多夜呌㖡音夜字見龍龕手鏡)萬事干¶
戈裏空悲清夜徂(有感時之志而不見用於時故徒悲/清夜之徂往也  趙云時吐蕃之兵)¶
(方熾/也)¶