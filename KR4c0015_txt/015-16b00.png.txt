　　　發劉郎浦¶
挂㠶早發劉郎浦(薛云江陵圖經劉郎浦在石首縣/孫權與劉備成婚於此因以得名)疾¶
風颯颯昬亭午舟中無日不沙塵岸上空村盡豺虎十¶
日北風風未迴客行歳晚尤相催白頭厭伴漁人宿黄¶
帽青鞋歸去來(趙云此公自公安縣欲往岳州所經行/之處劉郎浦乃公安之下石首縣也岸)¶
(上孤村盡豺虎乃實道其事舊注言多盜賊亦是葢張/孟陽云盜賊如豺虎也北風風未迴所以儘催舡之南)¶
(行也黄帽青鞋歸去來則雖在江湖而猶厭與漁/人為伴乃欲深藏高隠矣歸去來則陶淵明之詞)¶
　　　暮秋枉裴道州手札率爾遣興寄遞呈蘇渙待¶