(表辭行而竟死於軍中今云猶聞則想望其風采猶在/也亮家於南陽之鄧縣在襄陽城西二十里號曰隆中)¶
(今云不復卧南/陽傷其巳死也)¶
　　　八陣圖(武侯推演兵法作八陣圖咸得其要桓/温傳初諸葛亮造八陣圖於魚復平沙)¶
　　　　(之上壘石為八行相去二丈温見之/謂此常山蛇勢也文武皆莫能識之)¶
功葢三分國(三分謂呉魏蜀蜀/記曰三分我九鼎)名成八陣圖江流石不¶
轉(杜補遺云劉禹錫嘉話録夔州西市俯臨江沙石下/有諸葛亮八陣圖箕張翼舒鵝形鸛勢聚石分布宛)¶
(然尚存峽水大時三蜀雪消之際澒湧瀑瀁可勝道哉/大木十圍枯槎百丈破磑巨石隨波奔流而下則聚石)¶
(為堆者斷可知也及乎水落川平萬物皆失故態諸葛/亮圖小石之堆標聚行列依然如是者僅六七百年迨)¶