(應元已六年則宗武九嵗矣宜其能誦詩書也詩云賔/之初筵左右秩秩今句云凋瘵筵初秩則以凋瘵才始)¶
(如筵之初秩豈謂之臨時用之與詩句不同邪東坡詩/云今今秩初筵我已迫旅酬亦以初筵比事之始矣都)¶
(邑字張平子西京賦云都邑游俠趙張之倫故對老夫/詩是吾家事則公之祖審言已有詩名公詩甞曰續兒)¶
(誦文選則熟精文選理者所以責望於宗武也公詩使/字多出文選葢亦前作之菁英為不可遺也公又曰遞)¶
(相祖述復先誰則公之詩法豈不以有據而後用邪綵/衣亊列女傳曰老萊子孝養二親行年七十妻兒自娯)¶
(著五色采衣此雖孝子悦親之事而亦僅同戲侮休覔/綵衣輕則公所望其子者在學而巳末句流霞事在抱)¶
(朴子乃是項曼都自言到天上遇紫府仙人以流霞一/盃飲之輒不飢渇以帝前失儀而謫河東號之為斥仙)¶
(人王立之止云項曼舊注/又誤為曼卿故表出之)¶