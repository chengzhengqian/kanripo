　　　　右二¶
綵雲隂復白錦樹曉來青(趙云錦樹曉來青言前日因/花發如錦今此春暮宻葉已)¶
(穠故/青也)身世雙蓬鬢乾坤一草亭(趙云上句言身已老雙/鬢如蓬矣下句言天地)¶
(之間有此瀼西一/草亭也非以為喻)哀歌時自短醉舞為誰醒(趙云言歌/不終其曼)¶
(聲而忽然短住縁古詩/有長歌行短歌行故也)細雨荷鋤立(陶潜詩曰晨興理/荒穢帯月荷鋤歸)¶
江猿吟翠屏(天台山賦横壁立之翠屏/長門賦𤣥猿嘯而長吟)¶
　　　　右三¶
壯年學書劒(項籍少時學書/不成去學劒)他日委泥沙(公自嘆其流/落言不用于)¶