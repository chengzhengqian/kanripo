(後致氣接寒/通之逺焉)雲來氣接巫峽長月出寒通雪山白(宜都/山川)¶
(記曰巴東三峽巫峽長詩眼云形似之意葢出于詩人/之賦蕭蕭馬鳴悠悠斾旌是也激昻之語葢出于詩人)¶
(之興周餘黎民靡有孑遺是也古人形似之語如鏡取/形燈取影也故老杜所題詩往往親到其處益知其工)¶
(激昻之言孟子所謂不以文害辭辭害意初不可形迹/考然如此乃見一時之意余游武侯廟然後知古栢詩)¶
(所謂柯如青銅根如石信然决不可改此乃形似之語/霜皮溜雨四十圍黛色参天二千尺雲來氣接巫峽長)¶
(月出寒通雪山白此激昻之語不如此則不見栢之大/也文章固多端警䇿往往在此兩體耳趙云巫峽主雲)¶
(來言之高唐賦曰妾居巫山之陽髙立之岨朝為行雲/暮為行雨巫峽在䕫之下至峽之雲來而栢之氣與接)¶
(雪山主月出言之雪山謂之西山記云月出于西雪山/在䕫之西雪山之月出而栢之寒與通皆言其髙大也)¶