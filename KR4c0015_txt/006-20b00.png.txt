(篇曰孔子無黔突墨子無暖席而班孟堅答賓戯曰孔/席不暖墨突不黔二書雖孔突墨席墨突孔席之異文)¶
(而意皆聖賢之不安逸者耳今公詩云賢有不黔突聖/有不暖席則主用荅賓戯蓋墨子賢而孔子聖故也舊)¶
(注引文子曰墨子無黔突孔子不暖席謬撰辭語差排/作文子所云且文子周平王時人也豈却稱孔墨事乎)¶
況我飢愚人焉能尚安宅(聖賢尚不免此吾豈能安宅/乎孟子曰仁人之安宅也)¶
(趙云易云上以厚下安/宅詩云其䆒安宅也)始來兹山中休駕喜(一作/嘉)地僻¶
奈何廹物累一歲四行役(趙云詩父曰嗟予子行役蓋/嘗考是年歲在巳亥春三月)¶
(公回自東都有新安吏潼闗吏新婚别垂老别無家别/詩又按唐史是月八日壬申九節度之師潰於相州公)¶
(夏在華州有夏日歎夏夜歎時秋七月公棄官徃居秦/州有寄賈至嚴武詩畧曰舊好腸堪㫁新愁眼欲穿此)¶