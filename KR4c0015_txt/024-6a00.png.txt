(司業時時與酒錢故今言人/猶乞酒錢所以拈出舊語也)徒勞望牛斗無計斸龍泉¶
(晉書張華寳劍事葢以劍比鄭公之在台州如埋埋土/中雖逺望其有衝牛斗之氣而無由掘顯之也台州鄷)¶
(城皆在江南故得用之龍泉劍名水經注晉太康地理/志曰縣有龍泉可以砥礪刀劍特堅利是以龍泉之劍)¶
(為楚寳也又越絶詩曰楚王令人之呉越見鷗冶子/干將使為鐡劍三枚一日龍泉二曰太阿三曰工市)¶
　　　不見(近無李白消息趙云漢文帝紀/云吾久不見賈生公倚以為題)¶
不見李生乆佯狂真可哀(趙云箕子避紂而被髮佯狂/唐新史載白以永王璘之累)¶
(長流夜郎㑹赦還/潯陽坐事下獄)世人皆欲殺吾意獨憐才(趙云潯陽/之役葢亦)¶
(衆人欲殺/之證乎)敏捷詩千首飄零酒一盃(趙云漢書嚴延年/為人短小精悍敏)¶