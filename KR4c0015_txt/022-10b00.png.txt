(曰筍名稚子老杜不用食筍詩亦可覺範之説如此夫/既謂之筍根稚子則稚子别是一物豈仍舊却是筍邪)¶
(諸説皆非而賛寜穿鑿尤甚蜀中竹間有/鼠大如貓成都人豈不皆知之且識之邪)¶
　　　　右七¶
舍西柔桑葉可拈江畔細麥復纎纎(趙云葉可拈則三/月時葉繁茂可引)¶
(手而拈/之也)人生幾何春已夏(魏武短歌行對酒/當歌人生幾何)不放香醪¶
如蜜甛(趙云如密酣則家語載童兒之歌萍/實曰甜如蜜也不放者不放脱之謂)¶
　　　　右八¶
隔户楊栁弱嫋嫋恰似十五女兒腰(趙云宋鮑明逺詩/翾翾燕弄風嫋嫋)¶