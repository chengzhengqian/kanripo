寒日經簷短窮猿失木悲(晉書窮猿奔/林豈暇擇木)峽中為客恨江¶
上憶君時天地身何往風塵病敢辭封書兩行淚霑洒¶
裛新詩(趙云窮猿失木悲道眼前事因以興也峽中多/猿淮南子曰猿狖顛蹶而失木也孟浩然云還)¶
(將兩行淚遥/寄海西頭)¶
　　　冬深¶
花葉隨天意江溪共石根早霞隨類影寒水各依(一作/流)¶
痕易下楊朱淚難招楚客魂風濤暮不穏捨棹宿誰門¶
(趙云花葉隨天意似言冬深矣其花葉不若春夏之盛/亦隨天意而巳江溪共石根則江與溪皆共石根而流)¶