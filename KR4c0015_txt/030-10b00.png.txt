(父云楊大年不喜杜公詩謂之村夫子詩嘗有郷人以/杜詩強大年大年不服鄉人因曰公試為我續杜句舉)¶
(江漢思歸客大年以為屬對鄉人徐舉乾坤一腐儒大/年黙然似少屈也然則杜詩之全者讀之未覺其起絶)¶
(至闕一字少一句而補之仍爾天冠地屢矣老馬事韓/子曰管仲隰朋従桓公伐孤竹春往而冬反迷惑失道)¶
(管仲曰老馬之智可用也乃放老馬而隨之遂得道馬/公之意蓋此比于老馬雖不能取長途而猶可以知道)¶
(解惑也又嘗曰老馬/夜知道亦此之謂)¶
　　　洛陽¶
洛陽昔陷沒胡馬犯潼闗天子初愁思都人慘别顔清¶
笳去宫闕翠葢出闗山故老仍流涕龍髯幸再攀(趙云/天寳)¶