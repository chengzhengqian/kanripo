(來只在所以懷想至尊也周禮司几筵日左右玉几論/語曰北辰居其所而衆星拱之北極即北辰也玉几設)¶
(於左右從來在宸扆之前今以在外則不能瞻覩之矣/唐禮樂志元正受賀皇帝服衮冕冬至則服通天冠綘)¶
(紗袍而在禮記内則韠君朱之下注云天子諸侯𤣥端/朱裳則綘紗袍可以言朱衣矣只在殿中間亦言居其)¶
(所/也)孤城此日堪腸斷愁對寒雲雪滿山(舞鶴賦水塞長/河雲滿羣山)¶
(趙云但以在外不預朝賀/而懷之耳故有腸斷之嘆)¶
　　　得弟消息二首¶
近有平陰信遥憐舎弟存(師云鄭州平陰縣本漢肥城/縣隋大業二年改為平陰縣)¶
(屬濟州鄆趙云平陰于唐舊屬濟州州廢于天寶十三/載乃屬  州公前憶弟詩曰喪亂聞吾弟飢寒傍濟州)¶