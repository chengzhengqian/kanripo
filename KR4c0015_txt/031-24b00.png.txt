　　　麂¶
永與清溪别䝉將玉饌俱無才逐仙隠不敢恨庖厨亂¶
世輕全物微聲及禍樞衣冠兼盜賊饕餮用斯須(文十/八年)¶
(傳縉雲氏有不才子天下之民以比三凶謂之饕餮注/貪財為饕貪食為餮  趙云梁王筠侍晏餞臨川王北)¶
(伐四言詩曰玉饌駢羅瓊漿泛溢無才逐仙隠則仙家/甞乗鹿車或騎鹿也亂世輕全物之物及禍樞似言聖)¶
(世猶不至于暴殄天物而亂世輕全生之物才聞鹿鳴/之微聲則禍隨之矣或曰鹿好其類聞鳴則聚故人學)¶
(為其鳴以致之柳子厚所謂楚之南有獵者為鹿鳴以/感其類伺其至發火而射之是已末句言衣冠之人行)¶
(如盜賊惟知饕餮而巳故使人多害生物用以充庖止/在斯須之間焉然則公之仁心于物又不避忌諱矣)¶