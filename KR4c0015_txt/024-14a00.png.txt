　　　中季明¶
遲日深江水輕舟送别筵(詩春日/遲遲)帝鄉愁緒外春色淚¶
痕邊(公詩無一日而忘朝廷故望帝鄉每生愁緒/對春色妍媚而下淚則其憂國之心可見矣)見酒¶
須相憶將詩莫浪傳(趙云見酒須相憶言别後他日事/也下句公葢自負其詩如此郭受)¶
(與公詩云新詩海内流/傳困豈能遏其傳哉)若逢岑與范為報各衰年¶
　　　送路六侍御入朝¶
童稚情親四十年中間消息兩茫然(趙云鄧禹傳父老/童稚垂髦戴白滿)¶
(其車下言與路相/得於總角時也)更為後㑹知何地忽漫相逢是别筵¶