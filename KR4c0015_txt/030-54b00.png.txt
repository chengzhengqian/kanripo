(杜甫遺云韓國公張仁愿于河北築三受降城自是突/厥不敢踰山牧馬  趙云回紇者匈奴之種也故亦得)¶
(稱天驕公于留花門詩亦曰花門天驕子飽食氣勇决/是已拔漢旌拔字使韓信傳拔趙幟立漢幟之拔擬絶)¶
(天驕拔漢旌葢言三城之築所以止匈奴搴拔漢家之/旗矣彼回紇者豈謂國家煩其兵馬救朔方兵之困敗)¶
(以助討賊邪葢至徳元載閏八月廣平王俶為天下兵/馬元帥郭子儀副之以朔方安西回紇南蠻大食兵討)¶
(安慶緒其後回紇恃功侵/擾中國此公之所以嘆也)胡來不覺潼闗隘(謂禄山/陷闗也)龍¶
起猶聞晉水清(謂肅宗起/于靈武也)獨使至尊憂社稷諸君何以¶
答升平(趙云潼闗非不隘也而胡來不覺其隘葢以失/守也此以譏哥舒翰之敗當時諸將不能盡忠)¶
(竭節獨貽天子之憂乃有煩回紇兵之事其後賊既已/平諸軍有何功效而報答哉此責其徒享髙爵厚禄者)¶