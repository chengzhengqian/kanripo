屋底逹官走(唐書木生/稼逹官怕)避胡(趙云頭白烏號不祥也天/寳十五載六月辛未禄山)¶
(䧟潼闗京師大駭甲午詔親征明皇幸蜀從延秋門出/門在禁苑之西面左邉而禁苑在宫城之北烏飛號于)¶
(延秋門上暗言乘輿既出矣公卿寧不逃避耶故烏又啄/大屋屋底逹官走避胡也或謂頭舊作頸盖烏無頭白者)¶
金鞭斷折九馬死骨肉不待同馳驅腰下寳玦青珊瑚¶
(左傳晉侯佩/太子以金玦)可憐王孫泣路隅問之不肯道姓名但道¶
困苦乞為奴(趙云齊建安王子真被誅入床下叩頭乞/為奴贖死不従河東王鉉闈收欣然曰死)¶
(生命也終不效建安乞/為奴而不得仰藥而死)已經百日竄荆棘身上無有完¶
肌膚高帝子孫盡隆凖龍種自與常人殊(漢高祖為人/隆凖而龍顔)¶