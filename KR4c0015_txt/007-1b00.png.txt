　　　　(連接鐡貫其中厯代故不可毁復鐫五字濁/歜燭觸蠲時人莫能曉察惟孔明黙悟斯㫖)¶
　　　　(令左右瘞之後蜀主李雄召丞相范賢詰其/所自再掘而詳之賢議曰然厥字五其理各)¶
　　　　(有所主亥子嵗濁字可記主其水災寅夘嵗/歜字可記主其饑饉己午嵗燭字可記主其)¶
　　　　(火災申酉嵗觸字可記主其兵革辰戌丑未/嵗蠲字可記主稼穡充益民物富瞻悉以年)¶
　　　　(事推之應驗符響又云蜀之城壘方隅不正/以景測之石笋于南北為定無所偏邪今按)¶
　　　　(石笋在西門外僅百五十歩二株雙蹲一南/一北石笋長一丈六尺圍極于九尺五寸南)¶
　　　　(笋長一丈三尺圍極于一丈二尺南笋葢公/孫述時折故長不逮北笋  趙云此篇作于)¶
　　　　(上元元年是年李輔國日離間二宫擅㩲/之迹甚彰故因賦石笋而指譏李輔國也)¶