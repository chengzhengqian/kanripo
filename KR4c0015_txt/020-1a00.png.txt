欽定四庫全書¶
　九家集注杜詩巻二十　　宋　郭知逹　編¶
　　近體詩¶
　　　秦州雜詩二十首¶
滿目悲生事因人作逺遊(趙云延篤與李文徳書吾誦/伏羲氏之易煥兮爛煥其滿)¶
(目史記因人成事/楚辭有遊逺賦)遲廻度隴怯浩蕩及(一作/入)闗愁水落¶
魚龍夜(秦有魚/龍川)山空鳥䑕秋(禹貢所謂鳥䑕同穴者是/矣鳥䑕谷名也  杜補遺)¶
(太平御覧載闗中諸水云水經注云有一水出天水縣/西山人謂小隴山其水出五色魚俗以為龍而莫敢採)¶