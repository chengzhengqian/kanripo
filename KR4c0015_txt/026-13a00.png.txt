鑿井交㯶葉開渠斷竹根扁舟輕裊䌫小逕曲通村¶
急雨捎溪竹斜暉轉樹腰隔巢黄鳥並飜藻白魚跳¶
舍下筍穿壁庭中藤刺簷地晴絲冉冉江白草纎纎¶
江動月移石溪虚雲傍花鳥棲知故道帆過宿誰家¶
　　　絶句四首¶
堂西長笋别開門塹北行椒却背村(宛曲/有趣)梅熟許同朱¶
老喫松髙擬對阮生論(公自注朱阮劒外相知/  趙曰成椒盖成行者)¶
欲作魚梁雲覆湍因驚四月雨聲寒青溪先有蛟龍窟¶