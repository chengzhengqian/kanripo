(思鄉/之義)江邉一樹垂青發朝夕催人自白頭(趙云言我草/堂江邉亦有)¶
(一樹将發又将傷嵗暮/而亂春愁則頭白可知)¶
　　　寄贈王十将軍承俊(趙云詩言錦城中則指成/都城内題謂之寄贈莫可)¶
　　　　(考何地寄之豈在浣花溪上馳徃地内便可/謂之寄乎觀後巻嚴武與公詩云寄題杜二)¶
　　　　(錦江野亭則自府中馳詩/於浣花溪可謂之寄矣)¶
將軍膽氣雄臂懸兩角弓(趙云孫子荆書曰并敵一向/奪其膽氣  師云謝承俊漢)¶
(書邴丹膽/氣過人)纒結青驄馬出入錦城中時危未受鉞勢屈¶
難為功(趙云賜斧鉞然後征/受鉞則為大将矣)賔客滿堂上何人髙義同¶