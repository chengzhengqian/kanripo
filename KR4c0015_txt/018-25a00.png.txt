春風啜茗時石欄斜㸃筆(趙云置硯於/石欄之上也)桐葉坐題詩翡¶
翠鳴衣桁蜻蜓立釣絲自今幽興熟(一作自逄/今日興)來往亦¶
無期(師云顧况坐於流水上得桐葉題詩云一入深宫/裏年年不見春聊題一片葉寄與有情人明日况)¶
(於上流復題泛於陂中後十日復得/詩意荅況者沈約詩日色下衣桁)¶
　　　　右三¶
頗恠朝參懶(樂於安閑故懶/於入朝參謁)應耽野趣長雨抛金鎖甲¶
苔卧緑沈槍(槍甲皆器之犀利者不以功名為務故雨/霑苔卧也薛云右按車頴秦書曰苻堅使)¶
(熊邈造金銀細鎧金為綖以縲之緑沈精鐵也北史隋/文帝賜張奫緑沈槍甲獸文具裝武庫賦曰緑沈之槍)¶