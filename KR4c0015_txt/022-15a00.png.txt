　　　朝雨¶
涼氣曉蕭蕭江雲亂眼飄(趙云周庾信詩曰細塵/障路起驚花亂眼飄)風鴛¶
藏近渚雨鷰集深條黄綺終辭漢巢由不見堯(趙云黄/公綺公)¶
(者乃四皓中二人既避秦矣以漢高祖欲易太子之故/出而定太子又且入山是為辭漢晋庾闡閒居賦曰黄)¶
(綺結其雲樓漁父欣其濯足故公逸詩又云黄綺未稱/臣也巢由巢父許由也嵇康高士傳曰巢父堯時隠人)¶
(年老以樹為巢而寢其上故人號為巢父堯之讓許由/由以告巢父巢父曰汝何不隠汝形藏汝光非吾友也)¶
(乃撃其膺而下之許由悵然不自得乃遇清冷之水洗/其耳拭其目曰響者聞言負吾友遂去終身不相見豈)¶
(非皆不見堯耶題是朝雨而/言此者蓋引下句草堂之興)草堂樽酒在幸得過清朝¶