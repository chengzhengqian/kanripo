(則堪託晚交若得山濤者則嵇紹雖䘮父而不孤於此/既為幕客而主人不禮之故如鯨魚之去落潮矣得無)¶
(激昻慟哭欲有陳于朝庭而又有與主人絶之書乎梁/書范雲初與髙祖遇于齊竟陵王子良邸又接里閈高)¶
(祖受禪雲常侍讌髙祖謂臨川王宏等曰我與范尚書/少親善四海之敬今為天下主此禮既革汝冝代我呼)¶
(范為兄二王下席拜與雲同車還尚書省時人榮之畡/雲好節常竒專趣人之急少時與領軍長史王畡善)¶
(亡于官含貧無居宅雲乃迎䘮還家躬營唅斂則如范/雲者堪託晚交矣嵇康又與山濤結神交康臨誅為其)¶
(子紹曰山公在汝不孤矣則如山濤者而後孤為可託按/建封傳字夲立隥州南陽人客隠兖州少喜文章能辦)¶
(論慷慨尚氣自許以功名顯李光弼鎮河南盗起蘇常/□殘掠鄉縣代宗召中人馬日新與光弼麾下偕討建)¶
(封見中人請前喻賊可不須戰因到賊屯開譬禍福一/日降数千人縱還田里由是知名則建封之材可見矣)¶