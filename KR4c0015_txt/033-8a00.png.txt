　　　庭草(趙云隋焬帝善屬文而不欲人出其右為/燕歌行羣臣皆以為莫及王胄獨不下帝)¶
　　　　(因以被害帝誦其佳句曰庭草無人隨/意緑能復道耶故公取庭草以名題)¶
楚草經寒碧庭春入眼濃舊低收葉舉新掩巻牙重步¶
履冝輕過開筵得屢供看花隨節序不敢强為容(趙云/舊低)¶
(收葉舉言舊低俯而收歛之葉以春而舉也新掩巻牙/重言新掩蔽而韜巻之牙以春而重也句可謂新奇矣)¶
(開筵得屢供古人以芳草為樂故公詩又曰開筵上日/當芳草也然不若春花之尤佳故有末句看花則隨節)¶
(序而樂之不敢于芳/草强為容以為好也)¶
　　　大厯三年春白帝城放船出瞿唐峽久居䕫府¶