(伯雪子目撃而道存陶潜詩/醉醒還相笑發言各不領)仿像識鮫人空濛辯魚艇¶
(搜神記南海之外有鮫人水居如魚不廢緝績其人能/泣珠海賦仿像其色又其根則有天琛水怪鮫人之室)¶
(郭璞鮫人搆館乎懸流曹植弄珠蚌戯鮫人廣雅曰舡/二百斛以下曰艇其形徑艇一人二人所乘行也  趙)¶
(云言其深廣若鮫人在其中也謝𤣥暉有朝雨/詩云空濛如薄霧言若無而空若有而濛也)錯磨終¶
南翠顛倒白閣影(終南白閣並山名五經要義云終南/山長安南山也一名太一漢書曰太)¶
(一山古文以為終南山藩岳間中記曰其山一名中南/言在天之中都之南故曰中南  趙云兩句以言其于)¶
(清臺之上俯/湖而見山矣)崷崒増光輝(一作/隂)乗陵惜俄頃(西都賦嵓/峻崷崒謝)¶
(靈運詩常充俄頃用上趙云其山之崷崒能増湖之光/輝又思乘陵于山之  然惜其時光只有俄頃不能乆)¶