西山白雪三城戍南浦清江萬里橋海内風塵諸弟隔¶
天涯涕淚一身遥唯將遲暮供多病未有涓埃答聖朝¶
跨馬出郊時極目不堪人事日蕭條(洙曰按髙適傳上/皇還京復分劒南)¶
(為兩節度百姓弊於調度而西山三城列戍適上/疏論之不納趙曰成都萬里橋公草堂在其西)¶
　　　老病¶
老病巫山裏稽留楚客中藥殘他日褁花發去年叢夜¶
足霑沙雨春多逆水風合分雙賜筆猶作一飄蓬(趙曰/漢官)¶
(儀尚書令漢丞郎月給赤管大筆/一雙公嘗為尚書工部郎故云)¶