(之為天河荆楚嵗時記曰張騫㝷河源得一石示東方/朔朔曰此是天上織女支機石下句則指之為龍宫沈)¶
(佺期詩曰河宗来獻寳而公詩嘗曰自/從獻寳朝河宗今葢言獻寳之宫闕也)九秋驚雁序萬¶
里狎漁翁更是無人處誅茅任薄躬(趙云上兩句公自/言其身以引末句)¶
(雖無人之處可以卜居其誅鉏/草茅之勞任責於㣲薄之躬也)¶
　　　反照¶
反照開巫峽塞空半有無已低魚復暗(魚復/縣名)不盡白鹽¶
孤(白鹽/山名)荻岸如秋水松門似畫圖牛羊識童僕既夕應¶
傳呼(松門地名趙云按梁元帝纂要曰日落西光反照/於東謂之反景開巫峽則巫峽在東故也開則開)¶