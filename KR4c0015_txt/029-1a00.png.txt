欽定四庫全書¶
　九家集注杜詩巻二十九　宋　郭知達　編¶
　　近體詩¶
　　　七月一日題終明府水樓二首¶
高棟曾軒已自凉秋風此日灑衣裳(招䰟高堂䆳宇檻/層軒劉公幹詩涕)¶
(泣灑衣裳河趙云春秋緯書高棟深宇以避風雨何遜/閨怨詩曉  没高棟斜月半空城齊王儉後園餞從兄)¶
(詩曰兹夕復何夕念別開曾軒/張茂先答何劭詩穆如灑清風)翛然欲下隂山雪不去¶
非無漢署香(隂山匈奴山名其地四時常有氷雪又尚/書郎漢置四人口含雞舌香以其奏事對)¶