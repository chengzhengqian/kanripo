(鵠止君園地/啄君稻梁)且休悵望看春水更恐歸飛隔暮雲(趙云/公前)¶
(溪䳵篇以自況則取其身文采今春雁詩乃尊雁/而鄙溪䳵則又雁之孤孤詩人變化豈有拘礙哉)¶
　　　其二¶
春青欲盡急還鄉紫塞寧論尚有霜(趙云鴈違寒就温/其來也避地北之)¶
(塞而來至春而歸北寒即北地之寒也崔豹古今注曰/秦築長城土色皆紫故云紫塞鮑明逺蕪城賦比走紫)¶
(塞鴈門謝靈運詩季秋/邊朔苦旅鴈違霜雪)翅在雲天終不逺力微矰繳絶¶
須防(莊子云黄帝得之以登雲天故對矰繳矰音憎戈/射矢也繳音灼生絲縷也此見公避患之意西部)¶
(賦□繳根纒鄭𤣥曰結繳于矢謂之矰漢張良傳高/祖歌曰鴻鵠高飛一舉千里雖有矰繳尚安所施)¶