(好陵阻險卒然遇逸材之獸駭不/測之地犯屬車之清塵豈不殆哉)羽旗動若一萬馬肅¶
駪駪(三禮圖全羽為旞析羽為旗皆五采繫之于旞旗/之上謂注旄于竿首也詩駪駪征夫注衆多貌)¶
詔王來射鴈拜命已挺身箭出飛鞚内上又囘翠麟(又/一)¶
(作/入)翻然紫塞翮下拂明月輪(趙云上言箭直上翠麟所/騎馬箭出馬勒外且既上)¶
(矣方未射落鴈下之間又急囘轉馬言其能之㨗也一/作上入無義紫塞翮言鴈紫塞北塞崔豹古今註秦所)¶
(築長城土皆紫色漢亦言塞者所以擁夷狄也鴈從北/方來謂之紫塞翮或引鴈塞事非盖鴈塞乃荆州事盛)¶
(𢎞之荆州記鴈塞北接梁州汶陽郡其間東西嶺屬天/無際雲飛風翥望崖迴翼唯一處為下朔雁達塞矯翮)¶
(裁度故名鴈塞同于鴈門也/下拂明月輪言鴈下而拂弓)胡人雖獲多天笑不為新¶