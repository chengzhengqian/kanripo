　　　　右三¶
楚雨石苔滋京華消息遲山寒青兕呌江晩白鷗飢神¶
女花鈿落(宋玉有神女賦按唐志命/婦之服飾以寳鈿金花也)蛟(一作/鮫)人織杼悲¶
(吳都賦泉客潜織而巻綃注泉客/鮫人也織輕綃於泉室出以賣之)繁憂不自整終日灑¶
如絲(趙云宋玉招魂曰君王親發兮憚青兕何遜云可/憐雙白鷗朝夕水上遊神女廟在巫山蛟人則江)¶
(中所有巫山中花即神女之所以為鈿者被雨而落故/云江賦鮫人構館于懸流此皆巫楚之事也沈約詩非)¶
(烟復非雲如絲復/如霧中摘兩字也)¶
　　　　右四¶