(顧傾人城再顧傾人國綃綺輕霧霏言綃綺輕靡如霧/霏也綃綺人所識鮫人泉客織輕綃於泉室出以賣之)¶
(琥珀鍾以琥珀為酒鍾新歡繼明燭梁棟星辰飛言燭交/熖光明梁棟如辰星之飛逺也珠碧贈於斯言珠碧則)¶
(廣之所有氣酣則有以飲而酣也左太冲酒酣氣益振/是已石崇傳崇與王愷争豪武帝毎助愷嘗以珊瑚樹)¶
(賜之髙二尺許世所罕比愷以示崇崇便以鐡如意擊/之應手而碎愷既惋惜崇曰不足多恨乃命左右悉取)¶
(珊瑚樹髙三四尺者六七株示之今云錯揮鐡如意莫/避珊瑚枝必言此則交廣諸侯冝多有此物也  師云)¶
(石崇有琥珀酒鍾白出入朱門家至珠碧贈於斯皆言/當時候門之盛中言玉食亞王者亦以見時危多僣矣)¶
始兼(一作/為)逸邁興終慎賔主儀戎馬闇天子嗚呼生别¶
離(趙云上兩句公又戒之以義矣雖撃碎珊瑚氣之逸/邁然賔主之儀不可不慎也此贈人以言者乎生别)¶