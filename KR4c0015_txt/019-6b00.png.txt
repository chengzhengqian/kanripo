(相㑹之時也或者謂止是言兩目之淚既得還家則不/復有淚故月照其雙乾耳夫淚言雙固是常語公詩有)¶
(云封書兩行淚又云亂後故人雙别淚又云故慿錦水/將雙淚寂寂繫舟雙下淚此則皆言兩目之淚而今詩)¶
(句法乃云雙照淚痕則/主言照二人淚痕乾矣)¶
　　　遣興¶
驥子好男兒(驥子宗武公之子也/見宗武生日詩注)前年學語時問知人¶
客姓誦得老夫詩(公自謂也左/傳老夫耄矣)世亂憐渠小家貧仰母¶
慈(嵇叔夜母兄鞠/育有慈無威)鹿門攜不遂(龎徳公擕妻子入鹿門/山隱公襄陽人故云)¶
鴈足繫難期(蘇武傳鴈足繫書一云鹿門携有處鳥道/去無期  趙云此盖公獨轉䧟賊中而書)¶