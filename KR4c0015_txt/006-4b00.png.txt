(遺其實也唐貞元中揔印禪師居踴出山鑿井啖泥刳/木庵開山建寺裴公美易王名為古徳山院為古徳禪)¶
(阮宣鑒嗣之而徳山之名遂著劉禹錫集善巻壇在枉/山上又曰枉渚在郭東周朴詩曰先生遺集武陵西且)¶
(善巻之有壇壇非堯舜時所有地枉山䧟而壇在山上/枉渚在東而謂之在西斯則訛之又訛矣太平御覽載)¶
(江南諸水云湘州記曰枉山在郡東十七里有枉水焉/山西溪口有小灣謂之枉渚山有楚祠焉謹按兩當縣)¶
(今隷鳯州乃古雍州之地而子美是詩云鵾雞號枉渚/者蓋渚之斜曲而不直者皆謂之枉渚非武陵及湘潭)¶
(之枉渚也故陸雲荅張士然詩曰通波激枉渚悲風薄/邱榛注枉曲也亦以斜曲為義  趙云以楚地之時候)¶
(景物言之鵾雞正實道其事楚地/有之楚辭曰鵾雞嘲哳乃是事祖)借問持斧翁㡬年長¶
沙客(武帝末暴勝之為直指使者衣繡衣持斧翁指言/呉侍御也長沙即潭州賈誼所謫之地謂當隂風)¶