　　　至徳二載甫自京金光門出道歸鳯翔乾元初¶
　　　從左拾遺移華州掾與親故别因出此門有悲¶
　　　往事¶
此道昔歸順西郊胡正煩(公昔自賊中間/道歸行在也)至今殘破膽¶
猶有未招魂(言履艱危瞻破䰟飛也宋玉有招䰟文順/趙云上句言其逃賊欲之行在是為歸)¶
(在金光門道出故曰此道昔歸順也西郊胡正煩則言/當歸順時正值胡在西郊之煩多也殘者餘也漢書云)¶
(谷永破膽宋玉有招䰟/一篇以屈原之䰟也)近得歸京邑移官豈至尊(言移/外官)¶
(非出天/子意也)無才日衰老駐馬望千門(趙云上兩句言既得/返長安以拾遺為官)¶