舅氏多人物無慚困翮垂(趙云舅氏之家多有人材必/應如上所言騫騰冨貴之事)¶
(也今日尚爾行役無慚/困苦也崔盖公之表弟)¶
　　　長江二首¶
衆水㑹涪萬(涪萬峽中/二郡名)瞿唐争一門(瞿唐為三/峽之門)朝宗人¶
共挹盜賊爾誰尊(趙云禹貢江漢朝宗於海水以其朝/宗人共挹取若盜賊者敢有犯順之)¶
(為将欲使/誰尊爾乎)孤石隐如馬高蘿垂飲猿(張華詩象馬誠可/驗波神亦露機盖)¶
(言灔澦如馬/瞿唐莫下也)歸心異波浪何事即飛翻(趙云言水之波/飛翻而流去歸)¶
(心未便得徃何事/即效其飛翻乎)¶