　　　涪江泛舟送韋班歸京(得山字/)¶
追餞同舟日傷心一水間(趙云同舟而濟古詩云/相望一水間心一作春)飄零¶
為客乆衰老羨君還(呉韋曜自陳衰老/求去侍史二官)花雜(一作/逺)重重¶
樹雲輕處處山(梁元帝春日詩春情處處多何/遜詩客子行行倦年光處處華)天涯故¶
人少更益鬢毛斑(韋班歸京公猶在蜀則天涯故/人鮮少矣憂思朋舊而鬢斑也)¶
　　　春日梓州登樓二首¶
行路難如此登樓望欲迷(古樂府有/行路難篇)身無却少壯跡有¶
但羇栖江水流城郭春風入鼓鞞(趙云正月史朝義雖/滅而三月党項羌寇)¶