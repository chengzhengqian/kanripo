玉露凋傷楓樹林(李宻詩金風蕩佳/節玉露凋晚林)巫山巫峽氣蕭森¶
(張景陽荒/楚鬱森森)江間波浪兼天湧塞上風雲接地陰叢菊兩¶
(一作/重)開他日淚孤舟一繫故園心寒衣處處催刀尺白¶
帝城髙急暮砧(郭㤗機詩皎皎白素絲織為寒女衣良/工秉刀尺弃我忽若遺  趙云阮籍詩)¶
(湛湛長江水上有楓樹林巫山以言山巫峽以言水䕫/以白帝城為塞故云塞上叢菊兩開他日淚此句涵蓄)¶
(盖公于䕫州見菊者二年矣方叢/菊之兩開皆是他日感傷之淚也)¶
　　　其二¶
䕫府孤城落日(一作/月)斜毎依南斗望京華聴猿實下三¶