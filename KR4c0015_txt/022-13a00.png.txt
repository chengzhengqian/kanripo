(字亦指數公而出/羣雄則蓋自負矣)或看翡翠蘭苕上(薛云郭景純翡翠/戲蘭苕容色更相)¶
(鮮言珍禽在芳草間交相/輝映以比文章苕者華也)未掣鯨魚碧海中(言今之為/文者止得)¶
(小巧而已自趙云此兩句言數公者不過文采華麗而/已而公所  負其出羣雄者如掣鯨魚於碧海非釣手)¶
(之善氣力之雄安能然哉蘭苕事郭景純遊仙詩云云/具見薛注郭止言珍禽芳草交相輝映而公取用言文)¶
(章也鯨魚有力最難得者木𤣥虚海賦云魚則横海之/鯨潘岳西征賦曰貫鰓屬毛掣三牽比此無一字無字)¶
(處矣東方朔十洲記曰東有碧海廣狹/浩汗與東海等水不鹹苦正作碧色)¶
　　　　其五¶
不薄今人愛古人清詞麗句必為鄰(趙云此公之志也/古人則指言屈宋)¶