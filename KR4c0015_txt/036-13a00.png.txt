(泊常依震則泊處在東邊也舊注更引震澤惑學者矣/參星曉見或為山所障或為樹木所蔽則未必見之湖)¶
(平早見參則視天□逺宣/其早見矣舊早一作半非)如聞馬融笛若何仲宣襟(馬/融)¶
(好吹笛有長笛賦序以性好音律能鼔琴吹笛王粲仲/宣登樓賦云憑軒轅以遥望向北風而開襟  趙云言)¶
(風來舟中如吹笛之/所召倚樓之所進也)故國悲寒望(顔延年故國多喬木/空城凝寒雲  趙云)¶
(故國長安也悲/當寒望之中)羣雲慘嵗隂(趙云嵗隂嵗晚也神農本/草云秋冬為隂陸士衡猛)¶
(虎行云時往嵗載隂是/已時寒雲重所以為惨)水鄉霾白屋楓岸疊青岑(趙云/白屋)¶
(白板屋也字雖出周公以下白屋之士而楚俗多板扇/矣楚詞曰江水湛湛兮上有楓楚岸多楓故曰楓岸)¶
鬱楚冬炎瘴濛濛雨滯滛(張平子鬱鬱不得志魏文帝/鬱鬱多愁思詩云零雨其濛)¶