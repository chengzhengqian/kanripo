夫子歘通貴雲泥相望縣(雲泥猶貴賤之逺如雲之與/泥  趙云歘音許勿切有所)¶
(吹起貎忽然而貴也詳公詩意則韋君亦貧困矣忽然/通貴遂有雲泥之隔揚雄解嘲當塗者入青雲失路者)¶
(委溝渠呉蒼與矯慎書遂有乗雲行泥/之語  晉丁彬書雲泥異途邈矣懸絶)白頭無籍在(無/籍)¶
(在朝列也籍/如通籍之籍)朱紱有哀憐(曹子建俯愧朱紱有一作即/趙云上句公自言也謂無所)¶
(倚藉故用對哀憐字或一作籍為通籍之籍非惟不對/又不連接上句又不指言誰人盖以言韋君則既為官)¶
(矣以言公身則作此詩時未曽有官也盖後篇重過何/氏云何路霑㣲禄歸山買薄田豈不明甚下句言韋為)¶
(書記則服緋矣有哀憐則/言朱紱之人有哀憐於我)書記赴三㨗(采薇豈敢定居/一月三㨗注㨗)¶
(勝也三勝謂/侵伐戰也)公車留二年(東方朔待詔公車師古曰公/車令屬衛尉上書者所詣)¶