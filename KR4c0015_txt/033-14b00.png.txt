弟雄軍佐凡才汚省郎萍漂忍流涕衰䬃近中堂(趙云/凡材)¶
(汚省郎公為尚書工部員外郎之署/而自謙之辭也李尋云汙玉堂)¶
　　　宴胡侍御書堂李尚書之芳鄭秘監審同集歸¶
　　　字韻¶
江湖春欲暮牆宇日猶微闇闇書籍滿輕輕花絮微翰¶
林名有素墨客興無違(揚雄作長楊賦藉翰林以/為主人子墨為客卿以諷)今夜¶
文星動吾儕醉不歸(漢荀陳徳星聚左傳云吾儕小人/趙云翰林墨客併言李尚書鄭秘)¶
(監胡侍御也詩云不醉無歸則醉無/猶歸也今云醉不歸則又新語矣)¶