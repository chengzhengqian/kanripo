(居山水間在峽中故號為稍平然狹隘/多石盧仝詩低頭雖有地仰靣輒無天)虗白髙人静喧¶
卑俗累牽(荘子云虗室生白注人人能虗心遊世則純/白備于内鮑明逺舞鶴賦歸人寰之喧卑)¶
他鄉悦遲暮不敢廢詩篇¶
　　　諸葛廟¶
乆遊巴子國(今䕫州古/巴子國)屢入武侯祠竹日斜虗寢溪風¶
滿薄帷(阮嗣宗詠懐云/薄帷鑒明月)君臣當共濟賢聖亦同時翊戴¶
歸先主并吞更出師(亮出師表云有/并吞中國之志)蟲蛇穿畫壁巫覡¶
醉蛛絲(薛云國語楚觀射父曰民之精爽不貳齊肅𠂻/正則神或降之在男曰覡在女曰巫比言廟弊)¶