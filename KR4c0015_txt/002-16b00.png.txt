(詩夜靜滅氛埃其言無氛埃□又倣魏都賦風無纎埃/也前者以天地黤慘而遊者憂今也以無氛埃而舟子)¶
(喜不亦/宜乎)鳬鷖散亂棹謳發絲管啁啾空翠來(西都賦鳥/則鳬鷖雉)¶
(雁雲集霧散又櫂女謳鼓吹震漢武秋風辭簫鼓鳴兮/發棹歌  趙云啁竹包切玉篇引説文啁嘐也楚辭曰)¶
(鶡鷄啁&KR1116;而悲鳴棹歌發則喧矣故鳬鷖驚/而散亂空翠來則晴矣故絲管乾而啁啾)沈竿續蔓¶
深莫測菱葉荷花靜如拭(杜補遺永徽本草圖經云□/菱實也葉浮水上花黄白色)¶
(花落而實生漸向水中乃熟紫色者謂之浮菱食之為/美暴其實為末可以當糧鷄頭名雁啄一名芡生水澤)¶
(中葉大如荷皺而有刺俗謂之鷄頭盤花下結實其形/類鷄頭故以名之經傳謂其子為芡酉陽雜爼云芟今)¶
(人伹言菱芰諸解草木書亦不分别唯安真武陵記言/四角三角曰芟兩角曰菱芰一名水栗漢武昆明池中)¶