日落風亦起城頭烏尾訛(杜正謬烏尾當作烏外殆傳/印之誤按後漢五行志桓帝)¶
(時京師童謡日城上烏尾畢逋盖言處髙利/獨食不與下共謂人主多聚歛也訛者斜也)黄雲髙未¶
動白水已揚波(趙云皆言風也黄雲以髙故雖有風而/未動白水以在下故得風而先揚波淮)¶
(南子黄泉之埃上為黄雲而謝靈運擬阮瑀詩云河洲/多沙塵風悲黄雲起江文通古别離云黄雲蔽千里遊)¶
(子何時還白水言白色之水此晉文公所謂有如白水/是也列女傳津吏女歌曰水揚波兮杳冥冥少司命云)¶
(衝風至兮水揚波西京/賦曰起洪濤而揚波)羗婦語還哭胡兒行且歌將軍¶
别換馬夜出擁彫戈(趙云羗婦胡兒盖秦州有寄處者/耳與前篇羗女輕烽燧胡兒制駱)¶
(駞同義將軍以敵人識其所乗舊馬所以換馬愈自慎/重故夜出以彫戈擁衛彫戈字見本巻觀兵詩注李廣)¶