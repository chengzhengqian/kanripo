(健兒勝/腐儒)官是先鋒得材縁挑戰須(先鋒謂先師衆而行/也鋒取鋒鋭之義挑)¶
(戰挑之使戰如左傳云致師漢髙祖紀項羽謂曹咎曰/謹守成臯即漢欲挑戰勿與戰李竒曰挑徒了切臣瓉)¶
(曰挑戰擿嬈敵求戰也皆趙云國志蜀馬/謖傳云魏延吴壹論者  言宜令為先鋒)身輕一鳥過¶
槍急萬人呼(輕健如飛鳥李廣趫健人目為飛将軍呼/驚呼也趙云前叙其得官之因今方以美)¶
(之也廬陵嘗云陳公從易初得杜集至身輕一鳥其下/脱一字因與數官各補之或云疾或云落或云起或云)¶
(下莫能定及得善本乃過字陳公歎服雖一字不能到/也雖然過字盖使家語見飛鳥過及荘子猶鳥雀蚊䖟)¶
(之過乎前又張景陽雜詩人生瀛海内忽如鳥過目而/公亦屢使鳥過字如愁窺髙鳥過諸君猶不至是亦未)¶
(之思耳然両句好處尤在槍急字/非身輕而槍急何以致萬人之呼)雲幕随開府(幕府以/幕為府)¶