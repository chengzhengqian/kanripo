(車騎將軍鄧芝征涪陵射𤣥猿猿自拔矢巻木葉塞射/瘡芝歎曰□物之性吾其死矣斯乃𤣥猿之事實用對)¶
(白鴈則沈存中云北方有白鴈似鴈而小色白秋深則/來來則霜降河北人謂之霜信杜甫詩曰故國霜前白)¶
(鴈來即此也舊注云漢武太子婚得白鴈於上林以為/贄不知據何書而言然此自是唐髙宗咸亨中事止云)¶
(㑹苑中獲白鴈耳若新語曰梁君出獵見白鴈欲自射/之道上有驚鴈駭者梁王怒命射此人其御諫之而止)¶
(斯乃白鴈/之事實)¶
　　　　右一¶
舊與蘇司業(源/明)兼隨鄭廣文(䖍/)採花香泛泛坐客醉紛¶
紛野樹欹還倚秋砧醒却聞歡娯兩冥漠(言蘇鄭俱亡/而又流落也)¶