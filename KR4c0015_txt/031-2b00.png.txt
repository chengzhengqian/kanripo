　　　夜(一云秋/夜客舍)¶
露下天髙秋水清(江淹别賦露下地而騰文宋玉/九辯云泬寥兮天髙而氣清)空山¶
獨夜旅魂驚(杜云王仲宣七哀/詩獨夜不能寐)疎燈自照孤㠶宿新月¶
猶懸雙杵鳴南菊再逢人卧病北書不至鴈無情(范彦/龍寄)¶
(書雲間鴈為/我西北飛)步簷(一作/蟾)倚杖看牛斗銀漢遥應接鳯城¶
(趙云疎燈自照孤㠶宿新月猶懸雙杵鳴句法葢言疎/燈自照之夜正是孤㠶宿新月未沒而猶懸正是江春)¶
(之杵雙鳴也下一對言南國菊花已再逢矣而人正卧/病北地書問不通乃鴈無情傳至也北地以言長安故)¶
(末句又有鳯城之語步簷舊作步蟾當以步簷為正而/字又作櫩檐上林賦云步檐周流李善注曰步檐步廓)¶