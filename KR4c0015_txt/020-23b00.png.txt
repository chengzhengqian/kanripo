　　　廢畦¶
秋蔬擁霜露豈敢惜凋殘暮景數枝葉天風吹汝寒(趙/云)¶
(蔬以秋時而擁霜露自然凋殘矣吾豈敢惜之也然口/腹之供所以不忍其凋殘故于暮景之中數其枝葉餘)¶
(幾也故又自憫夫因數菜蔬之餘幾而有天/風之寒是亦豈得已哉君子之貧為可傷也)緑霑泥滓¶
盡香與嵗時闌生意春如昨悲君白玉盤(趙云上两句/所以紀秋蔬)¶
(之凋殘泥滓又見多雨之意末句言蔬當春時生意盛/茂以供采掇猶如昨日則今之凋殘不足於食於我何)¶
(足道哉其登於玉盤者遂空矣為可悲也君字盖専言/君王也應劭漢官儀曰封禪壇有白玉盤在至尊言之)¶
(尤為當體如昨字選詩有昔日如昨又千年别如/昨  師云如李白詩少時不識月呼作白玉盤)¶