(曰主將謂嚴武也公相期武還朝秉政曰/吾當遂歸計矣希曰舊秋指長安故居也)¶
　　(附/)軍城早秋　　鄭國公嚴武作¶
昨夜秋風入漢闗(借漢以/言唐也)朔雲邊雪滿西山(西山即雪/山也謂其)¶
(冬夏常積/雪故也)更催飛將追驕虜(漢匈奴常號李廣為飛/將軍驕虜指吐番也)莫¶
遣沙場匹馬還(此戒之之辭也春秋公/羊傳匹馬隻輪無反者)¶
　　　奉和¶
秋風嫋嫋動髙旌(嫋奴烏切長弱貌/九歌嫋嫋兮秋風)玉帳分弓射虜營¶
已収滴博雲間戌(滴博屯雪之地名/雲間以言其髙也)更奪蓬婆雪外城¶