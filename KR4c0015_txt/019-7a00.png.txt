(信不通矣若用一云鹿門携有處鳥道去無期之句對/鳥道則公尚未脱身歸鄜州也鳥道言其嶮窄離長安)¶
(而趨鄜乃/由鳥道矣)天地軍麾滿山河戰角悲儻歸免相失見日¶
(一作/爾)敢辭遲¶
　　　元日寄韋氏妹(趙云此至徳二載之元日/時公四十六年春猶在賊)¶
近聞韋氏妹迎在漢鍾離(濠州鍾/離縣)郎伯殊方鎮京華舊¶
國移(趙云鍾離在漢乃九江郡之縣也在唐為濠州郎/伯殊方鎮言作牧于鍾離也京華舊國言長安也)¶
(移則以祿山之亂而奔移也莊子云/殊方偏國又云舊國舊都望之暢然)春城回北斗郢樹¶
發南枝(見宿鳥戀/本枝注)不見朝正使啼痕滿面垂(趙云長安/城如斗故)¶