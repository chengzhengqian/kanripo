　　　春夜峽州田侍御長史津亭留宴得筵字¶
北斗三更席西江萬里船杖藜登水榭揮翰宿春天白¶
髪煩多酒明星惜此筵始知雲雨峽忽盡下牢邊(趙云/西江)¶
(指蜀江之盡處荆渚是也明星惜此筵言夜將盡而曉/則明星行暗矣於是筵終為可惜也髙堂賦云巫山之)¶
(陽髙丘之阻旦為朝雲暮為行雨此所以/謂之雲雨峽峽至下牢而盡則實録也)¶
　　　泊松滋江亭¶
紗帽隨鷗鳥扁舟繫此亭江湖深更白松竹逺還(一作/㣲)¶
青一柱全應近高唐莫再經今宵南極外甘作老人星¶