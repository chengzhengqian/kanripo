作前席竟為榮宅入先賢傳才髙處士名異時懐二子¶
春日復含情(洙曰漢末王粲以西京擾亂之荆州嘗思/歸作登樓賦故先賢傳載荆州有王粲宅)¶
(漢文帝以賈誼為長沙王太傅歳餘思誼徴至宣室因/問以鬼神事帝不覺前席曰我久不見賈生自以為過)¶
(之今不/及也)¶
　　　絶句六首¶
日出籬東水雲生舍南泥竹髙鳴翡翠沙僻舞鵾鷄(夢/弼)¶
(曰翡翠羽雀翠青羽雀上林/賦注鵾鷄黄白色長頸赤啄)¶
藹藹花蘂亂飛飛蜂蝶多幽棲身嬾動客至欲如何¶