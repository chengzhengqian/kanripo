　　　遣意二首¶
囀枝黄鳥近汎渚白鷗輕一徑野花落孤村春水生衰¶
年催醸黍細雨更移橙漸喜交遊絶幽居不用名(陶淵/明歸)¶
(去歸兮請息/交以絶遊)¶
　　　　右一¶
簷影㣲㣲落津流脉脉斜野舡明細火宿雁聚圎(一作/寒)¶
沙雲掩初弦月香傳小樹花鄰人有羙酒稚子夜(一作/也)¶
能賖(趙云野舡一本作野松非是葢此夜景矣初弦字/庾肩吾江州七夕詩初弦値早秋香謂之傳梁注)¶