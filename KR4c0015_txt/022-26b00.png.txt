(趙云此上句説何邕之去必是去利州而邕必是漢上/之人也下句公自言其在成都也沱江在蜀城北自是)¶
(可以向秦不向秦尚留蜀中勢/不能去則公有懐故鄉之念矣)五陵花滿眼傳語故鄉¶
春(趙云惟其有不向秦之感故末句又重言之五陵見/上哀王孫注馮少鄰春日詩傳語春光道先歸何處)¶
(邉/)¶
　　　贈别鄭錬赴襄陽¶
戎馬交馳際柴門老病身(趙云老子戎馬生於郊選云/羽檄交馳漢書毎云以老病)¶
(罷/)把君詩過日念此别驚神(别賦使人意奪/神駭心折骨驚)地濶峩眉¶
晚天高峴首春(趙云上句公自言其在蜀也峩眉山在/成都之西南下句言鄭鍊之赴襄陽也)¶