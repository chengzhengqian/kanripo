南國旱無雨今朝江出雲入空纔漠漠洒逈已紛紛巢¶
燕高飛盡林花潤色分晩來聲不絶應得夜深聞(趙曰/南國)¶
(指荆楚也安石曰記云天降時/雨山川出雲故可言江出雲也)¶
　　　送韋郎司直歸成都¶
竄身來蜀地(甫以避難奔走入蜀故言竄身劉公幹/贈五官詩余因沈痼疾竄身清漳濵)同¶
病得韋郎(韋亦避難者故言同病吴越春秋子胥曰/子不聞河上歌乎同病相怜同憂相救)天¶
下兵戈滿江邊嵗月長别筵花欲暮春日鬢俱蒼(一作/春鬢)¶
(色俱/蒼)為問南溪竹(竹一作笋南溪即/浣花溪之南也)抽稍合過牆(公自/注余)¶