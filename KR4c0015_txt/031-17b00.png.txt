(望松/雪)始擬進歸舟(趙云紅逺對翠深方為工又下句巳/有清江望矣日出對暄和清江望對)¶
(散旅愁自是不對而公詩氣渾成葢不拘也古樂府詩/春城起風色謝惠連云天際識歸舟而公則以必歸長)¶
(安為歸/舟矣)¶
　　　西閣二首¶
巫山小揺落(宋玉九辯草木揺落而變衰燕歌行草木/揺落露為霜  趙云小揺落則七月也楚)¶
(地暖其揺落/也小小而巳)碧色是松林百鳥各相命(杜補遺周書時/訓曰鵙始鳴通)¶
(卦驗曰鵙伯勞也鳴者相命也薛云右按王粲登樓賦/鳥相鳴而舉翼注大戴禮夏小正云鳴也者相命也)¶
孤雲無自心(陶淵明詠貧士詩云萬旅各有託孤雲獨/無依又歸去來辭云雲無心而出岫佛書)¶