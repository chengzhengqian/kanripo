　　　　(置東都偽授䖍水部郎中因稱風緩求攝市/令潛以密章達靈武賊平與張通王維並囚)¶
　　　　(宣陽里三人皆善畫崔圖使繪齋壁䖍等方/悸死即極意祈解于圓卒免死貶台州司户)¶
　　　　(叅軍事莊子曰闕然數日不見闕/為為靣别若言闕然為靣别也)¶
鄭公樗散鬢成絲(莊子有樗㪚之材/言不合世用也)酒後常稱老畫師¶
(䖍善畫常獻詩畫及書于明皇御批號為三絶句趙云/莊子謂樗曰散末也故相承用樗㪚焉畫師之  亦猶)¶
(王維詩云夙世謬/詞客前身老畫師)萬里傷心嚴譴日百年埀死中興時¶
(時初復京師/䖍以汙賊貶)倉惶已就長途往邂逅無端出餞遲便與¶
先生應永訣九重泉路盡交期(言交契之期死生不替者/也江淹别賦寫永訣之)¶