(司刑詩云散材仍葺厦弱羽遽摶扶而公又取用也言/賢材之不得用但回首觀黎元之病而已彼所謂將帥)¶
(者則争權而不免于誅皆所以傷之也未句則/公之自傷尤深矣謝靈運詩云疲薾慙貞堅)¶
　　　巫山縣汾州唐使君十八弟宴别兼諸公攜酒¶
　　　樂相送率題小詩留于屋壁¶
卧病巴東久今年强作歸故人猶逺謫兹日倍多違接¶
宴身兼杖聴歌淚滿衣諸公不相棄勇别借光輝(趙云/謝𤣥)¶
(暉有在郡卧病詩巴東郡今雖是歸州而實䕫州一帯/也古歌云巴東三峽巫峽長郭璞江賦云巴東之峽夏)¶
(后疏鑿今年强作歸則公之南下必出陸歸/長安也故人猶逺謫指言汾州唐使君矣)¶