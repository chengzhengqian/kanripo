白馬東北來空鞍貫雙箭可憐馬上郎意氣今誰見近¶
時主將戮中夜傷於(傷一/作商)戰䘮亂死多門嗚呼涕如霰¶
(趙云此篇記事之作蔡伯世云乃潭州詩主將謂崔灌/也公自衡州如長沙而逢亂按九域志衡州北至州界)¶
(九十二里至潭州三百九十里自公自南而北言之則/所見之白馬為東北來矣空鞍貫箭則人亡馬還也古)¶
(歌辭毎以郎稱騎馬之人如折楊栁云腹中愁不樂願/作郎馬鞭出入檈郎臂踪跡郎膝邉公又嘗曰馬上誰)¶
(家白面郎大率少年之稱耳傷於戰一作商於者山名/在虢者與此潭州之亂無相干斷不可取江文通雜體)¶
(詩日暮浮雲滋握手淚如霰屈原九章哀郢篇望長楸/而太怠兮涕滛滛其若霰東溪先生誤以主將之戮為)¶
(禄山之亂葢禄山叛於天寳十四載殺於至徳元載而/又以白非戰馬昔侯景之亂舉軍皆白馬青袍而謂非)¶