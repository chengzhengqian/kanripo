(㨗之事崆峒隴右之山名也翰於天寶八載為隴右節/度使與吐蕃戰于石堡城號神武軍軍上青霄言入朝)¶
(見天子也葢領吐/蕃降王以朝矣)宛馬總肥春苜蓿(大宛國漢時通人/嗜蒲萄酒馬嗜苜)¶
(蓿後貳師至宛取善馬/遂採蒲萄苜蓿種而歸)將軍祗数漢嫖姚(漢一作霍霍/去病為嫖姚)¶
(校尉注嫖音頻妙姚音羊召反皆勁疾之皃今讀音摽/揺者非  趙云上句則得吐蕃之馬矣大宛最出善馬)¶
(而吐蕃亦連彼一帶馬無不善者苜蓿所以飼馬肥春/苜蓿則其人朝在春時也下句指言翰也嫖姚字在漢)¶
(書音去聲而公作平聲使又常曰借問大将誰恐是霍/嫖姚沈存中筆談亦嘗論矣豈杜公傳受為平聲邪無)¶
(害於義葢周庾信畫屏風詩押飄字韻末句云寒衣湏/及早将寄霍嫖姚又梁簫子顯日出東南隅行云押霄)¶
(字韻而云漢馬三/萬匹夫婿仕嫖姚)陳留阮瑀誰爭長(王粲傳始文帝為/五官将及平原侯)¶