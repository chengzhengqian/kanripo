　　　瀼西寒望¶
水色含羣動朝光切太虛年侵頻悵望興逺一蕭疎猿¶
掛時相學鷗行烱自如瞿塘春欲至定下瀼西居(趙云/朝音)¶
(陟遥切言晨朝之光也陶潛云日入羣動息故對太虚/天台賦云太虛寥廓也年侵字陸機豫章行云前路既)¶
(巳多後塗隨年侵末句公雖有是言而次年之/春初猶在西閣其遷居則先在赤甲方移瀼西)¶
　　　陪柏中丞觀晏將士二首¶
極樂三軍士誰知百戰場無私齊綺饌久坐宻金章(趙/云)¶
(言其安樂而無戰也梁何遜輕薄篇曰象牀沓繡被玉/盤傳綺食金章銅印也銅章墨綬縣令之章飾而公今)¶