(趙州至石橋馬跪地不進但見青龍卧橋上奮迅而恕/乃遁去洙曰成都有昇遷橋相如初西去題其柱曰不)¶
(乗駟馬車不復過此橋書若濟巨川用汝作舟楫趙曰/言與賓客落橋之成而歡飲因笑往事之勞徒驅石下)¶
(海也洙曰秦始皇作石橋欲過海看石出處有神/人能驅石下海石去不速神輒鞭之石皆流血)¶
　　　觀作橋成月夜舟中有述還呈李司馬¶
把燭橋成夜迴舟客坐時天髙雲去盡江逈月來遲衰¶
謝多扶病招邀屢有期異方乗此興樂罷不無悲¶
　　　李司馬橋了承髙使君自成都囘(鶴曰時髙適/守蜀州而攝)¶
　　　　(成都故云自成都囘按九域志成都在蜀州/之東故詩中云橋東待使君又知公是詩在)¶