意不暇王命久崩奔(謝靈運圻岸屢崩奔趙云髙賢指/言十一舅所以不皇暇給者以王)¶
(命所在久崩/奔而遵承之)臨風欲慟哭聲出已復吞(趙云賈誼可為/慟哭者二聲出)¶
(已復吞則取江淹所謂/吞聲展用而倒押為韻)¶
　　　將適呉楚留别章使君留後兼幕府諸公(得柳/字)¶
我來入蜀門嵗月亦已久(古詩嵗月/忽已晚)豈唯長兒童自覺¶
成老醜(阮籍詩朝為美少/年夕暮成醜老)常恐性坦率失身為杯酒(古/詩)¶
(失意杯/酒間)近辭痛飲徒折節萬夫後(前漢郭解年長更折/節為儉以徳報怨)¶
(趙云䘮失其身特是為憂酒耳舊注失意杯酒間非是/折節者摧折其節而悔過之義前漢郭解年長更折節)¶