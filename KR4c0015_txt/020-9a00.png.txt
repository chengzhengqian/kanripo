疎懶休鑷鬢毛班(杜補遺南史鬱林王年五嵗戯髙帝/傍帝令左右鑷白髪問王我誰耶答)¶
(曰太翁帝笑曰豈有為人作曽祖而抜白髪乎即擲鏡/鑷  趙云此句言得遂東柯谷之隠則凡事疎懶亦不)¶
(暇鑷鬢/毛矣)¶
　　　　右十五¶
東柯好崖谷不與衆峯群落日邀雙鳥晴天巻片雲野¶
人矜險絶水竹㑹平分採藥吾將老童兒未遣聞(趙云/野人)¶
(矜險絶則東柯之人自矜其地險絶此已含蓄可避世/之意将與野人分水竹之景也九辯云皇天平分兮四)¶
(時/)¶