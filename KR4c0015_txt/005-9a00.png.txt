(采采不盈掬上句言不事粧飾此詩所謂自伯之東首/如飛蓬豈無膏沐誰適為容之意下句以言幽閒之所)¶
(為/也)天寒翠袖薄日暮倚修竹(趙云上句則天色已寒而/翠袖尚薄又似言其無衣)¶
(且無心於服飾矣下句則其所思者逺矣/蓋兄弟殺戮夫壻輕薄豈不感慨於懷哉)¶
　　　赤谷西崦人家¶
躋險不自安(一作/喧)出郊已清目溪迴日氣暖逕轉山田¶
熟(謝靈運詩躋險築幽居枚乗/七發云依絶區兮臨迴溪)鳥雀依茅茨藩籬帶松¶
菊(陶淵明三徑就荒松菊猶存宋玉曰藩籬之鷃料天/地之髙  趙云左傳如鷹鸇之逐鳥雀堯土階三尺)¶
(茅茨/不剪)如行武陵暮欲問桃源宿(一本作桃花陶潛桃源/記曰晉太康中武陵人)¶