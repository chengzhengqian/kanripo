(時進荔枝事東坡云天寶歳貢取之涪以共由子午道/進所以知其為涪也當時貢荔枝雖是涪州特以涪州)¶
(比廣南路尤可生致而廣南之獻則在唐為歳獻之常/矣今末句云炎方每續朱櫻獻則併及廣南言之左太)¶
(冲蜀都賦云朱櫻春熟素奈夏成禮記月令仲夏之月/天子嘗黍羞以含桃先薦寢廟漢惠帝常出離宫叔孫)¶
(通曰古者有春嘗果方今櫻桃可獻願陛下出因取櫻/桃獻宗廟上許之諸果獻由此興今云朱櫻獻則亦南)¶
(方之所貢也玉座應悲自楊妃死/今明皇見荔枝入貢追念而悲矣)¶
　　　　右九¶
憶過瀘戎摘荔枝青楓隐映石逶迤京中舊見君顔色¶
紅顆酸甜只自知(杜補遺云扶風記云此木以荔枝為/名者以其結實時枝弱而帯牢不可)¶