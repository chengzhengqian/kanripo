方變發地扶屋椽慘淡壁飛動到今色未塡(師云兼畫/西方像一)¶
(壁筆力瀟洒風姿逸發並居神品至趙云所畫西方變/相今亡矣而公詩云又揮西方變  到今色未填指言)¶
(當日所見填字即寘字字書云塞也又訓乆今公色未/填則色未昏㓕之意未詳所出豈言其色未乆而尚知)¶
(新/耶)此行疊壯觀郭薛俱才賢不知百載後誰復來通泉¶
(通泉前有郭代公後有薛少保故云郭薛趙云相如云/此天下之壯觀也疊言其書與畫郭薛真所為才賢邪)¶
　　　通泉縣署屋壁後薛少保畫鶴¶
薛公十一鶴皆冩青田真(晉永嘉記青田有雙鶴生子/即便去  趙云青田晉永嘉)¶
(郡記有沐溪野去青田九里中有一雙白鶴年年生伏/子長大便去常餘父母在耳相傳神所養也冩真者様)¶