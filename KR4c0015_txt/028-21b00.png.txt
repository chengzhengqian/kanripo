(記三公之與天子禮秩相亞故黄其閣以示謙不敢/斥天子宜是漢舊制也漢武帝畫功臣於麒麟閣上)¶
　　　熱三首¶
雷霆空霹靂雲雨竟虗無(趙云雷霆霹靂字如榖梁傳/云隂陽相薄感而為雷激而)¶
(為霆又何休公羊注云雷疾甚為震而五經通義云震/與霆皆霹靂也虗無字上林賦乗虗無與神俱其後文)¶
(賦云課虗無/以責有也)炎赫衣流汗低垂氣不蘇乞為寒水玉願¶
作冷秋菰(趙云寒水玉冷秋菰非有定名也葢言寒水/中之玉冷秋時之菰耳句法葢庾信和樂儀)¶
(同苦熱云思為鸞翼/扇願借明光宫也)何似兒童嵗風涼出舞雩(趙云魏/志賈逵)¶
(自為兒童戲弄常設部伍舞雩事則論語云冠者/五六人童子六七人浴乎沂風乎舞雩詠而歸)¶