(乎吾以其貌言似蕭至忠力士曰彼不嘗負陛下乎帝/曰至忠誠國器但晚謬爾其始不謂之賢哉此可以推)¶
(見當杜公時猶為人所憐也/舊注便差排作蕭望之非是)¶
　　　右三¶
猛虎憑其威徃徃遭急縛(曹操謂吕布縛/虎不得不急)雷吼徒咆哮¶
枝撑已在脚忽看皮寢處無復晴閃爍(左傳臣食其肉/而寢處其皮矣)¶
(杜補遺襄二十八年子雅子尾怒盧蒲嫳曰譬/之如禽獸吾寢處之矣注言能殺而席其皮)人有甚¶
於斯足以勸元惡(趙云書元惡太憝退/之猛虎行亦類此)¶
　　　右四¶