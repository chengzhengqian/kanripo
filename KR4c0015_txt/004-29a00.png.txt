(臨事注名其後又聽以信牒授人官爵有至異姓王者/諸有官者但以職任相統攝不復計官爵髙下大將軍)¶
(告身一通纔易一醉凢應募入軍者一切衣金紫至有/朝士僮僕衣金紫而身亦賤役者名噐之濫至是而極)¶
(焉今所謂盡化為/侯王葢言此輩也)汝等豈知䝉帝力(莊子曰帝力/於我何有哉)時來¶
不得誇身强關中旣留蕭丞相(蕭何餉饋不絶糧道/趙云謂郭子儀也)幕¶
下復有張子房(髙祖曰運籌帷幄之中吾不如子/房謝宣逺張子房詩婉婉幕中畫)張公¶
一生江海客身長九尺鬚眉蒼(杜補遺仇池翁云乆困/江湖不見偉人昨在金)¶
(山滕元發以扁舟破巨浪出船巍然使人神聳好箇没/興底張鎬相公杜子羙云張公一生江海客身長九尺)¶
(鬚眉蒼謂張鎬也唐舊史云蕭昕與鎬友善表薦之曰/如鎬者用之則為王者師不用則幽谷之叟爾明皇擢)¶