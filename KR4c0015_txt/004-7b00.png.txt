(既云千載商山芝往者東門𤓰又漢陰有鹿門滄海有/靈查語迹似重叠而意不同前兩句以為比擬之事後)¶
(兩句實欲效之也蓋方甲兵危亂之世英賢當逺引以/避如商山之四皓則以採芝為事如東門之邵平則以)¶
(種𤓰為事是皆避秦之亂其道為不可貶也顧慙昧所/適回首白日斜則公於此欲逺引以昧所適為慙將畏)¶
(其遲暮矣然所適有二柄漢陰之鹿門可以居山而/隱滄海之靈查可以浮海而去不特咄嗟惋憤而已)焉¶
能學衆口咄咄空(一作/同)咨嗟(世説殷浩被廢在長安終/日常書空作字揚州吏人)¶
(尋議之竊視唯作咄咄恠事范雲/至殿門不得入但云咄咄而巳)¶
　　　　蘇端薛復筵簡薛華醉歌¶
文章有神交有道(有神見首篇下筆如有神/注孟子曰交隣國有道乎)端復得之¶