　　暫如臨邑至㟙山湖亭奉懐李員外率爾成興¶
　　　(趙云臨邑縣屬齊州㟙玉篇助麥或曰㟙/山湖即鵲山湖非也地志云齊州治厯城)¶
　　　(城縣東門外十歩有厯水鵲山湖今公云/如臨邑至㟙山湖按本朝王存九城志臨)¶
　　　(邑去州北百四十里而㟙字之音又/鵲不同則所謂㟙山湖又别湖之名)¶
野亭逼湖水歇馬髙林間鼉吼風奔浪(鼉吼則/風起)魚跳日¶
映山(日暖魚跳躍也當趙云鼉吼在有風而/浪起之時魚跳  日暖映山之時也)暫遊阻詞¶
伯却望懐青關(趙云詞伯指李員外矣王充論衡/文詞之伯也李應在青關故回望)靄靄¶
生雲霧唯應促駕還(促駕猶速駕也當趙云此言景/物之可愁矣故  速駕而返)¶