(冩其/真形)畫色乆欲盡蒼然猶出塵(杜田補遺北史劉敞矯/矯出塵如雲中白鶴)¶
低昻各有意(薛公畫鶴低昻皆有意如返啄踈/翎唳天警露之類皆随而名之)磊落如¶
長人(晉嵇紹在稠人中昻/昻然若野鶴之鷄羣)佳此志氣逺豈惟粉墨新萬¶
里不以力羣遊森㑹神威遲白鳯態非是倉鶊鄰(揚雄/甘泉)¶
(賦夢吐白鳯秋胡詩行路正威遲詩七月有鳴倉鶊注/倉鶊黄鸝也  杜田補遺禽經曰鳯有五東方曰發明)¶
(南方曰鷦明西方□□北方曰幽昌中央曰鳯其又曰/青鳯謂之鶡赤鳯謂之䳕黄鳯謂之鶠紫鳯謂之鷟白)¶
(鳯謂/之鷫)高堂未傾覆幸得慰佳賔曝露墻壁外終嗟風雨¶
頻赤霄有真骨恥飲洿池津冥冥任所徃脱略誰能馴¶