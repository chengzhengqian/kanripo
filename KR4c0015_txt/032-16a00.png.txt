　　　戲寄崔評事表姪蘇五表弟韋大少府諸姪¶
隠豹深愁雨潜龍故起雲(謝𤣥暉詩雖無𤣥豹姿終隠/南山霧杜補遺云劉向列女)¶
(傳陶荅妻謂其夫曰妾聞南山有𤣥豹霧雨七日不下/食者何也欲以澤其毛衣而成其文章故藏以除害也)¶
(易曰潜龍勿用又曰雲從龍因/言雲雨故以豹與龍形容之爾)泥多仍徑曲心醉阻賢¶
羣(趙云列子曰見巫季咸而心醉曲徑而/倒用徑曲羣賢而倒用賢羣義自足也)忍待江山麗¶
還披鮑謝文髙樓憶疎豁秋興坐氛氲(趙云江山麗則/春景也公嘗曰)¶
(遲日江山麗今言忍待則忍以待之也所以傷雨之故/矣鮑謝文鮑則鮑照謝則謝靈運豈以比諸公乎坐氛)¶
(氲言坐秋/氣之中也)¶