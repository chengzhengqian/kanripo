(明詩一欣侍温顔再喜見友于南史劉湛友于素篤北/史李謐事兄盡友于之誠  趙云書友于兄弟而晉以)¶
(來便用/稱兄弟)宋公放逐曽題壁物色分留與(一作/待)老夫(宋之/問之)¶
(貶也塗經於此有詩尚在壁間伯趙云舊本作分留與/老夫與一作待當以待為正蔡  世云作與字意乃淺)¶
(近/是)¶
　　　舟中苦熱遣懐奉呈陽中丞通簡臺省諸公¶
媿為湖外客看此戎馬亂中夜混黎甿脱身亦奔竄(謂/避)¶
(臧玠之亂入衡州也於趙云指言洞庭湖之外則衡州/是也老子云戎馬生  郊戎馬亂指言臧玠之亂也事)¶
(詳見/前注)平生方寸心反掌帳下難(謂崔灌見殺也晉張輔/傳後為天水故帳下督)¶