一葛一裘經歲一鉢一瓶終日老子舊家風更著一盃¶
酒夢覺大槐宫　記當年嚇腐鼠歎㝠鴻衣冠神武門¶
外驚倒幾兒童休說須彌芥子看取鯤鵬斥鷃小大若¶
為同君欲論齊物須訪一枝翁¶
　　又(席上為葉/仲洽賦)¶
髙馬勿捶面千里事難量長魚變化雲雨無使寸鱗傷¶
一壑一丘吾事一斗一石皆醉風月幾千場鬚作蝟毛¶
磔筆作劍鋒長我憐君癡絶似顧長康綸巾羽扇顛¶