　　又(藥/名)¶
仄月髙寒水石鄉倚空青碧對禪房白髮自憐心似鐵¶
風月史君仔細與平章　平昔生涯笻竹杖來往却慚¶
沙鳥笑人忙便好賸留黄巻句誰賦銀鈎小草晚天涼¶
　　又(施樞密聖/與席上賦)¶
春到蓬壺特地晴神仙隊裏相公行翠玉相挨呼小字¶
須記笑簮花底是飛瓊　總是傾城来一處誰妒惟攜¶
歌舞到園亭栁妒腰肢花妒艷聴著流鸎直是妒歌聲¶