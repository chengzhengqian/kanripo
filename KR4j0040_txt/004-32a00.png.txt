　　又(賦虞美/人草)¶
當年得意如芳草日日春風好㧞山力盡忽悲歌飲罷¶
虞兮從此奈君何　人間不識精誠苦貪看青青舞驀¶
然歛袂却亭亭怕是曲中猶帶楚歌聲¶
　　浪淘沙(山寺夜/半聞鐘)¶
身世酒盃中萬事皆空古来三五箇英雄雨打風吹何¶
處是漢殿秦宫　夢入少年叢歌舞匆匆老僧夜半誤¶
鳴鐘驚起西窓眠不得捲地西風¶