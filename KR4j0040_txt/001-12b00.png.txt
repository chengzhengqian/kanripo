　　又(邑中園亭僕皆為賦此詞一日獨坐停雲水聲/山色競來相娛意溪山欲援例者遂作數語庻)¶
　　　(幾彷彿淵明思/親友之意云)¶
甚矣吾衰矣悵平生交游零落只今餘幾白髮空垂三¶
千丈一笑人間萬事問何物能令公喜我見青山多嫵¶
媚料青山見我應如是情與貌略相似　一樽搔首東¶
窗裏想淵明停雲詩就此時風味江左沉酣求明者豈¶
識濁醪妙理回首叫雲飛風起不恨古人吾不見恨古¶
人不見吾狂耳知我者二三子¶