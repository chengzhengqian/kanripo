誰傾滄海珠簸弄千明月喚取酒邊來軟語裁春雪¶
人間無鳯凰空費穿雲笛醉裏却歸來松菊陶潜宅¶
　　又(有覔祠/者為賦)¶
去年燕子來繡戸深深處花徑得泥歸都把琴書汚¶
今年燕子來誰聴呢喃語不見捲簾人一陣黄昏雨¶
　　又(獨逰/西巖)¶
溪邊照影行天在清溪底天上有行雲人在行雲裏¶
髙歌誰和余空谷清音起非鬼亦非仙一曲桃花水¶