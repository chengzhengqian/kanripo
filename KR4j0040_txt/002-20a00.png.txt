倚危欄斜陽正在煙柳斷腸處¶
　　又(觀潮上/葉丞相)¶
望飛來半空鷗鷺須臾動地鼙鼓截江組練驅山去鏖¶
戰未收貔虎朝又暮悄慣得吳兒不怕蛟龍怒風波平¶
步看紅斾驚飛跳魚直上蹙踏浪花舞　憑誰問萬里¶
長鯨吞吐人間兒戱千弩滔天力倦知何事白馬素車¶
東去堪恨處人道是屬鏤怨憤足千古功名自誤謾教¶
得陶朱五湖西子一舸弄煙雨¶