　　又(席上送范先/之游建業)¶
聴我樽前醉後歌人生無奈别離何但使情親千里近¶
須信無情對面是山河　寄語石頭城下水居士而今¶
渾不怕風波借使未成鷗鷺伴經慣也應學得老漁蓑¶
　　又(三山送盧國華提/刑約上元重來)¶
少日猶堪話别離老來怕作送行詩極目南雲無雁過¶
君看梅花也解寄相思　無限江山行未了父母不須¶
和淚看旌旗後會丁寧何日是須記春風十里放燈時¶