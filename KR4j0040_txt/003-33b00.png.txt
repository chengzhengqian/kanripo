誰把多情惱亂他　些底事誤人多不成真箇不思家¶
嬌癡却妒香魂睡喚起醒鬆說夢些¶
　　又(鄭守厚卿席上謝/余伯山用其韻)¶
夢斷京華故倦游只今芳草替人愁陽關莫作三疉唱¶
越女應須為我留　看逸韻自名流青衫司馬且江州¶
君家兄弟真堪笑箇箇能修五鳯樓¶
　　又(和人龍/有所贈)¶
趂得西風汗漫游見他歌後怎生愁事如芳草春長在¶