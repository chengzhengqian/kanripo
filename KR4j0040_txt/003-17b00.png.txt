　　又(賦杜/鵑花)¶
百紫千紅過了春杜鵑聲苦不堪聞却解啼教春小住¶
風雨空山招得海棠魂　恰似蜀宫當日女無數猩猩¶
血染赭羅巾畢竟花開誰作主記取大都花屬惜花人¶
　　又(再用韻和趙/晉臣敷文)¶
野草閒花不當春杜鵑却是舊知聞謾道不如歸去住¶
梅雨石榴花又是離魂　前殿羣臣深殿女異數赭袍¶
一㸃萬紅巾莫問興亡今㡬許聴取花前毛羽已羞人¶