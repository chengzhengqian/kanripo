　　又(大醉歸自葛園家人有/痛飲之戒故書于壁)¶
昨夜山翁倒載歸兒童應笑醉如泥試與扶頭渾未醒¶
休問夢魂猶在葛家溪　欲覔醉鄉今古路知處溫柔¶
東畔白雲西起向綠窓髙處看題徧劉伶元自有賢妻¶
　　又(用藥名招婺源馬荀/仲游雨巖馬善醫)¶
山路風來草木香雨餘涼意到胡牀泉石膏肓吾已甚¶
多病隄防風月費篇章　孤負尋常山間醉獨自應知¶
揚子草𤣥忙湖海早知身汗漫誰伴只甘松竹共凄凉¶