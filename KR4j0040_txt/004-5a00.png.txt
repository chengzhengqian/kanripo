　　又(有自九江以石作觀音/像持送者因以詞賦之)¶
琵琶亭畔多芳草時對香爐峰一笑偶然重傍玉溪行¶
不是白頭誰覺老　普陀大士神通妙影入石頭光了¶
了看來將獻可無言長似慈悲顏色好¶
　　又(乙丑京口奉祠西/歸將至仙人磯)¶
江頭一帶斜陽樹總是六朝人住處悠悠興廢不闗心¶
惟有沙洲雙白鷺　仙人磯下多風雨好卸征帆留不¶
住直須抖擻盡塵埃却趂新涼秋水去¶