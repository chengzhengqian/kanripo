　　又(和趙國興/知録韻)¶
吾道悠悠憂心悄悄最無聊處秋光到西風林外有啼¶
鴉斜陽山下多衰草　長憶南山當年四老塵埃也走¶
咸陽道為誰書到便幡然至今此意無人曉¶
　　定風波(暮春/漫興)¶
少日春懐似酒濃挿花走馬醉千鍾老去逢春如病酒¶
唯有茶甌香篆小簾櫳　巻盡殘花風未定休恨花開¶
元自要春風試問春歸誰得見飛燕来時相遇夕陽中¶