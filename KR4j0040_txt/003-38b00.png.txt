這裏車輪轉别腸　詩酒社水雲鄉可看醉墨㡬淋浪¶
畫圖却似歸家夢千里河山寸許長¶
　　又(尋菊花無/有戲作)¶
掩鼻人間臭腐塲古今惟有酒偏香自從来住雲煙畔¶
直到而今歌舞忙　呼老伴共秋光黄花何處避重陽¶
要知爛漫開時節直待西風一夜霜¶
　　又(席上呉子似諸友/見和再用韻答之)¶
翰墨諸公久擅塲胸中書傳許多香都無絲竹銜盃樂¶