想見頻將翠枕移　真箇恨未多時也應香雪減些兒¶
菱花照面須頻記曾道偏宜淺畫眉¶
　　又(送歐陽國/瑞入呉中)¶
莫避春隂上馬遲春来未有不隂時人情輾轉閒中看¶
客路﨑嶇倦後知　梅似雪栁如絲試聴别語慰相思¶
短蓬炊飯鱸魚熟除却松江枉費詩¶
　　又¶
水落山髙一夜霜北風驅雁又離行無言毎覺情懐好¶