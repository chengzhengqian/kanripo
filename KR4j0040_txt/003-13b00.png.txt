雲岫如簮野漲挼藍向春闌緑醒紅酣青裙縞袂兩兩¶
三三把麯生禪玉版局一時叅　拄杖彎環過眼嵌巖¶
岸輕烏白髮鬖鬖他年來種萬桂千杉聴小綿蠻新格¶
磔舊呢喃¶
　　一剪梅(游蔣山呈/葉丞相)¶
獨立蒼茫醉不歸日暮天寒歸去來兮探梅踏雪㡬何¶
時今我來思楊楊依依　白石崗頭曲岸西一片閒愁¶
芳草萋萋多情山鳥不須啼桃李無言下自成蹊¶