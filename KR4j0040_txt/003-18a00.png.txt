　　破陣子(為范南伯夀時南伯為張南軒拜宰/盧溪南伯遲遲未行因作此以勉之)¶
擲地劉郎玉斗挂帆西子扁舟千古風流今在此萬里¶
功名莫放休君王三百州　燕雀豈知鴻鵠貂蟬元出¶
兜鍪却笑盧溪如斗大肯把牛刀試手不夀君雙玉甌¶
　　又(為陳同甫賦/壯詩以寄之)¶
醉裏挑燈看劔夢回吹角連營八百里分麾下䏑五十¶
絃翻塞外聲沙場秋㸃兵　馬作的盧飛快弓如霹靂¶
弦驚了却君王天下事贏得生前身後名可憐白髮生¶