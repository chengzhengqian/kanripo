鷹歸未求田問舎怕應羞見劉郎才氣可惜流年憂愁¶
風雨樹猶如此倩何人喚取紅巾翠袖搵英雄淚¶
　　又(甲辰歲壽韓/南澗尚書)¶
渡江天馬南來幾人真是經綸手長安父老新亭風景¶
可憐依舊夷甫諸人神州沈陸幾曾囘首算平戎萬里¶
功名本是真儒事公知否　況有文章山斗對桐陰滿¶
庭清晝當年墮地而今試看風雲犇走綠野風煙平泉¶
草木東山歌酒待他年整頓乾坤事了為先生壽¶