一川松竹任横斜有人家被雲遮雪後疎梅時見兩三¶
花比著桃源溪上路風景好不爭些　旗亭有酒徑須¶
賖晩寒咱怎禁他醉裏匆匆歸騎自隨車白髮蒼顏吾¶
老矣只此地是生涯¶
　　又(聞蟬蛙/戯作)¶
簟鋪湘竹帳籠紗醉眠些夢天涯一枕驚囘水底沸鳴¶
蛙借問喧天成鼓吹良自苦為官耶　心空喧靜不爭¶
多病維摩意云何掃地燒香且看散天花斜日緑隂枝¶