　　又(席上和趙/晉臣敷文)¶
少年風月少年歌舞老去方知堪羡歎折腰五斗賦歸¶
來問走了羊腸㡬遍　髙車駟馬金章紫綬傳語渠儂¶
穏便問東湖帶得㡬多春且看凌雲筆健¶
　　西江月(采石岸戲/作漁父詞)¶
千丈懸崖削翠一川落日鎔金白鷗來往本無心選甚¶
風波一任　别浦魚肥堪膾前村酒美重斟千年往事¶
已沉沉閒管興亡則甚¶