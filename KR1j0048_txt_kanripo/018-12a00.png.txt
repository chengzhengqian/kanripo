　烈烈威武貌　又詩小雅憂心烈烈箋烈烈憂貌(又詩小雅南山烈烈傳烈烈然至難也疏値時寒甚視南山則烈烈然愴)¶
　其至役之勞苦而情以為至難也(又爾雅釋詁烈餘也註陳鄭之閒曰烈揚子方言晉衞之閒曰烈)又詩大雅雲漢序宣　¶
　王承厲王之烈箋烈餘也(又孟子於今為烈如之何其受之註於今為烈烈明法如之何受其餽也)又韻㑹毒也前漢公　¶
　孫弘傳若湯之旱則桀之餘烈也(又戰國䇿聞弦者音烈而髙飛註烈猛也)又揚子方言烈暴也史記酷吏傳皆以酷烈　¶
　為聲　又諡法有功安民曰烈秉德遵業曰烈(又集韻忠烈也韻㑹剛正曰烈史記伯夷傳烈士徇名又聶政傳乃其姊亦)¶
　烈女也　又爾雅釋革疏本草石芸味甘一名螫烈(又通典兵制五人為烈烈有頭目詳火字註)又姓拾遺記烈裔工畫　¶
¶
又與裂通前漢王莽傳軍人分烈莽身支節(又唐韻正古音例詩豳風一之日觱發二之日栗烈無衣無褐何以卒歲傳)¶
¶
(栗烈寒氣也又大雅載燔載烈以興嗣歲傳貫之加于火曰烈楊戲楊季休贊征南厚重征西忠克統時選士猛將之烈註克)¶
(苦代反○按字彚引此云叶力質切非朱子於詩七月生民烈字俱云叶力制反唐韻正直以為古音例所引經傳子集甚詳)¶