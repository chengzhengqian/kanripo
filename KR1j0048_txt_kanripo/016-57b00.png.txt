(大環貫一小環又錢有子母錢周語註重曰母輕曰子子母相通民乃得所欲又牛有子母牛易說卦坤為子母牛正義曰取)¶
(其多蕃畜而順又子母竹今之慈竹也見任昉述異記又子母瓜取收瓜子故名見齊民要術)又甯母地名春秋僖七年公　¶
(㑹齊侯盟于甯母後漢郡國志山陽郡方與縣有泥母亭或曰古甯母)又慈母雨母皆山名丹陽記江寧縣南三十里有慈　¶
　母山生簫管竹荆州記湘東有雨母山(又雲母扇名又屛名西京雜記昭陽殿有雲母扇雲母屛風又雲母竹竹之大者見)¶
　郭義恭廣志又贊寧筍譜有雲母筍(又益母貝母知母俱藥草名蟁母鴾母俱鳥名喜母蟲名俱見爾雅註疏又酒滓謂之)¶
　酪母見本草(又胡母複姓後漢獻帝紀有胡母班風俗通云胡母姓本陳胡公之後齊宣王母弟别封母鄉逺本胡公近取)¶
　母邑故曰胡母氏(又集韻蒙晡切正韻莫胡切&KR1098;音模熬餌也禮内則煎醢加黍上沃以膏曰淳母鄭註母讀曰模模象也)¶