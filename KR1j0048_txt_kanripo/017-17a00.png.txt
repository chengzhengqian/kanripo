(山蓋靑州浸周禮夏官職方氏靑州其浸沂沭水經注沂水於下邳縣北西流分爲二水一水於城北西南入泗一水逕城東)¶
(屈從縣南亦注泗謂之小沂水水上有橋徐泗閒以爲圯子房遇黃石公卽此處地理通釋曽氏曰徐州之水以沂名者非一)¶
(酈道元謂出尼丘山西北逕魯之雩門謂之沂水出泰山武陽之冠石山亦謂之沂水)又山名四鎭之一周禮春官大司樂　¶
　四鎭五嶽註青州之沂山(又地名左傳定五年大敗夫槩王于沂註沂楚地)又州名本秦琅邪地宋置北徐州周改沂州　¶
(今屬兗州府又沂水縣名本春秋鄆邑今屬靑州府俱見廣輿記)又姓一統志有沭陽令沂州　又集韻正韻&KR1098;魚巾切音　¶
(銀器之釿鍔釿或作沂爾雅釋樂大箎謂之沂又杜篤論都賦奮彗光埽項軍遂濟人難蕩滌於泗沂班固答賔戲張良受書)¶
(於邳沂俱作魚巾切)沃(廣韻集韻韻㑹&KR1098;烏酷切音鋈說文灌漑也書說命啓乃心沃朕心正義當開汝心所有以灌)¶
　沃我心也(又盛也詩衛風其葉沃若疏沃若沃沃然盛也又壯姣也詩檜風天之沃沃傳沃沃壯姣也)又柔也詩小雅　¶
　其葉有沃傳沃柔也(又土不磽曰沃壤左傳襄二十五年楚蔿掩爲司馬井衍沃註衍沃平美之地)又盥手曰沃盥周禮　¶