¶
卷二十二¶
　欽定四庫全書¶
御定康熙字典巻二十二¶
未集上¶
¶
¶
竹部¶
¶
　竹(廣韻集韻韻㑹張六切正韻之六切竝音竺説文冬生青艸象形下垂箁箬也竹譜值類之中有物曰竹不剛不柔)¶
　(非草非木小異空實大同節目又竹雖冬蒨性忌殊寒九河鮮育五嶺實繁詩衞風綠竹猗猗禮月令日短至則伐木取竹箭)¶
　(周禮夏官東南曰揚州其利金錫竹箭史記貨殖傳渭川千畝竹其人與萬戸侯等釋名竹曰个淮南子俶眞訓竹以水生)¶
　(又八音之一周禮春官播之以八音金石土革絲木匏竹禮樂記竹聲濫濫以立㑹㑹以聚衆史記律書註古律用竹前漢律)¶
　(厯志黄帝使泠綸自大夏之西崑崙之隂取竹之解谷生其竅厚均者斷兩節間而吹之以為黄鐘之宫釋名竹曰吹吹推也)¶