　子釋論語秀曰吐華釋生民秀曰始穟足正漢儒之誤(又凡草皆得言秀詩豳風四月秀葽禮月令孟夏苦菜秀)又三秀　¶
　芝草楚辭九歌采三秀於山間(又秀氣禮禮運人者五行之秀氣周子太極圖説惟人也得其秀而最靈)又秀士秀才禮　¶
(王制命鄉論秀士升之司徒曰選士史記賈誼傳呉廷尉爲河南守聞其秀才召置門下韻㑹秀才之名始此後光武名秀改)¶
　爲茂才(又州名漢屬㑹稽郡五代晉錢元瓘奏置秀州宋慶元改嘉興府)又姓　又與綉通石鼓文秀弓寺射註綉弓戎　¶
　弓也(又叶思久切音又詩大雅實發實秀實堅實好好叶訐口切)(正字通鍾鼎文秉字)私(唐韻息夷切集)¶
(韻韻㑹正韻相咨切竝音司説文禾也北道名禾主人曰私主人)又對公而言謂之私書周官以公滅私詩小雅雨我公田　¶
　遂及我私禮孔子閒居天無私覆地無私載日月無私照(又家臣稱私儀禮士相見禮見於大夫曰某也夫子之賤私禮玉)¶
　藻士自稱於大夫曰外私註此大夫非已所臣則稱外私(又恩私也儀禮燕禮寡君君之私也註謂獨受恩厚禮郊特牲婦)¶
　餕餘私之也釋名私恤也所恤念也(又爾雅釋親女子謂姊妹之夫曰私詩衛風譚公維私)又天子以下皆曰私前漢張　¶