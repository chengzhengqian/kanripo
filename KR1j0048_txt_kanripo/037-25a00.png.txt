¶
黃部¶
¶
黃古文(唐韻乎光切集韻韻㑹正韻胡光切&KR1098;音皇說文地之色也玉篇中央色也易坤卦黃裳元吉)¶
　象曰黃裳元吉文在中也文言君子黃中通理(又史記天官書日月五星所行之道曰黃道)又山名前漢東方朔傳北至　¶
　河陽西至黃山(又黃河爾雅釋水河出崑崙虛色白所渠并千七百一川色黃)又地名春秋哀十四年公㑹晋侯及呉子　¶
　于黃池註陳留封丘縣南有黃亭(又國名左傳桓八年楚子合諸侯于沈鹿黃隨不會註黃國今弋陽縣)又州名古邾國　¶
　漢西陵縣隋黃州(又縣名前漢地理志黃縣屬東萊郡内黃屬魏郡外黃屬陳留郡註縣有黃溝澤故名師古曰惠公敗宋)¶
　師于黃杜預以為外黃縣東有黃城即此地(又中黃天子内藏後漢桓帝紀建和元年芝生於黃藏府)又官名杜氏通典　¶
(乗黃令晋官主乗輿金根車又晋以後給事黃門侍郎散騎常侍俱屬門下省稱曰黃散)又老人曰黃髮禮曲禮君子敬黄　¶
(髪疏人初老則髮白太老則髮黃爾雅釋詁黃髮齯齒鮐背耈老壽也疏夀考之通稱)又小兒曰黃口淮南子汜論訓古之　¶