(交説文鵁鶄也爾雅釋鳥鳽鵁青郭註似鳧脚髙毛冠邢疏鵁鶄一名鳽博物志鵁鶄巢於髙樹生子穴中銜其母翼飛下飲)¶
(食師曠禽經鵁鶄睛交而孕又曰旋目其名鷃方目其名鴋司馬相如上林賦鵁鶄䴋目正字通鵁鶄似鳧脚髙觜丹頂有紅)¶
　毛如冠(又鵁鸕爾雅釋鳥鴢頭鵁郭註似鳧江東謂之魚鵁釋文許交切音骹邢疏一名頭鵁司馬相如上林賦鴜鵁鸕)¶
　註魚鵁也(又山海經蔓聮山有鳥羣居而朋飛其毛如雌雉名曰鵁)又集韻虛交切音虓義同　鵂(廣韻許由切集)¶
(韻虛尤切&KR1098;音休鵂鶹鳥也廣雅肥鵂鴟鵂怪鴟也周禮秋官硩蔟氏鄭註夭鳥鵂鵩又荘子秋水篇鴟鵂夜撮蚤察見毫末)¶
(晝出瞑目而不見丘山又集韻巨救切音賕義同)鵃(唐韻集韻&KR1098;張流切音輈説文鵃鶻鵃也似山鵲而小一名鶌)¶
　鳩爾雅釋烏鶌鳩鶻鳩本草其鳴云鉤輈格磔自呼也(又玉篇止遙切集韻之遙切&KR1098;音昭又廣韻集韻&KR1098;陟交切音啁義)¶
　&KR1098;同(又玉篇丁交切集韻丁聊切&KR1098;音鵰義同)又集韻丁了切音鳥鵃船長貎　増(正韻牋十三巧)¶
(逸字音老本草秃鶖一名鴜飲膳正要云鴜有三種有白者黒者花者名為胡鴜其肉色亦不同元時猶有鴜之供)¶