(正韻女加切韻會奴加切竝音呶説文牽引也増韻攫也史記霍去病傳漢匃奴相紛拏註相牽也漢書註亂相持搏也一作)¶
　挐　又拘捕罪人曰拏俗作拿(又揚子方言拏揚州㑹稽之語也或謂之惹)又正韻女居切音袽前漢嚴安傳禍拏而不　¶
　觧註拏相連引也女居反(又揉也楚辭招魂稻粢穱麥拏黄梁些)韻㑹拏屬舌音泥字母舊韻女加切乃屬齒音蓋由吳　¶
(音所呼女字入泥母故也今依七音更定奴加切○按說文拏拏音同義别韻會拏入麻韻拏入魚韻六書故集韻正韻讀書)¶
(通皆合為一考之經史傳註兩字通用竝有二音義亦相通从合可也互詳挐字註)拐(唐韻求蟹切音箉手腳物枝也)¶
　(又正字通古買切乖上聲俗謂拐騙)拑(唐韻巨淹切集韻韻㑹其淹切正韻其廉切竝音箝説文脅持也前漢鼂)¶
　錯傳天下之士拑口不敢復言矣　又集韻扱范切義同(韻㑹按説文箝拑柑鉗鍼訓義不同然書史傳寫亦有通作者今)¶
　以説文為正(正字通拑鉗箝通與柑音義别俗誤通用互見木部柑字註)拒(唐韻其呂切集韻韻㑹正韻臼許切)¶
(竝音巨廣韻捍也增韻禦也論語其不可者拒之荀子君道篇内以固城外以拒難)又與距通廣韻格也違也玊篇抵也　¶