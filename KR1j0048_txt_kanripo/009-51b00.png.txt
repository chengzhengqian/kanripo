(布詩衛風抱布貿絲傳布幣也疏此布幣謂絲麻布帛之布幣者布帛之名左傳閔二年衛文公大布之衣)又泉也周禮天　¶
(官外府掌邦布之出入註布泉也其藏曰泉其行曰布前漢食貨志布貨十品大布次布弟布壮布中布差布厚布㓜布幺布)¶
　小布註師古曰布亦錢耳謂之布者言其分布流行也(又廣雅布施也莊子列禦寇施于人而不忘非天布也)又玉篇陳　¶
(列也書康王之誥諸侯入應門右皆布乗朱黄傳皆陳四黄馬朱鬛以為庭賔左傳昭十六年僑若獻玉不知所成敢私布之)¶
　註布陳也(又廣雅布散也左傳襄三十年皆自朝布路而罷註布路分散)又爾雅釋天祭星曰布註布散祭於地　又廣　¶
　雅布班也(又草名爾雅釋草布似布帛似帛華山有之註草葉中有象布帛者因名)又藥名本草集觧昆布亦名綸布生　¶
　南海葉如手大似薄葦紫赤色(又金布書名前漢蕭望之傳金布令甲註師古曰金布者令篇名也其上有府庫金錢布帛)¶