　箋兩服中央夾轅者疏馬在内兩服者馬之上駕也(又廣韻衣服易訟卦以訟受服書舜典車服以庸)又懾服也易豫卦　¶
(刑罰清而民服書舜典四罪而天下咸服疏天下皆服從之又五服書益稷弼成五服傳侯甸綏要荒服也服五百里又周)¶
(官六服羣辟疏周禮九服此惟言六服者夷鎮蕃三服在九州之外故惟舉六服周禮夏官職方氏乃辨九服之邦國○按侯)¶
　甸男采衞蠻夷鎮蕃九服也(又行也書説命旨哉説乃言惟服傳美其所言皆可服行)又管子權修篇上身服以先之註　¶
　服行也　又職也書旅獒無替厥服傳使無廢其職(又思也詩周南寤寐思服傳服思之也莊子田子方吾服女也甚忘註)¶
　服者思存之謂也(又治也詩周南服之無斁箋服整也乃能整治之無厭倦)又盛矢器也詩小雅象弭魚服箋矢服也　¶
　按周禮夏官司弓矢作箙鄭註云盛矢器也(又事也詩大雅昭哉嗣服傳服事也)又習也前漢鼂錯傳服其水土註服習　¶