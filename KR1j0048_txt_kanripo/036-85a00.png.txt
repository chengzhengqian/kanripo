(鶬鷹今通謂之角鷹頂有毛角微起一曰題肩一曰征鳥一曰爽鳩左傳昭十七年爽鳩氏註鷹也一作鶆鳩爾雅釋鳥鷹鶆)¶
(鳩又本草虎鷹翼廣丈餘能搏虎裴氏新書鷹在衆鳥閒若睡寐然故積怒而後全剛生焉詩大雅維師尚父時維鷹揚言其)¶
(武之奮揚也正字通鷹雄形小雌體大生於窟者好眠巢於木者常立雙骹長者起遲六翮短者飛急禮月令季夏鷹乃學習)¶
　註鶵學飛又季秋鷹乃祭鳥註欲食鳥先殺鳥不食(毛氏曰本作䧹後人加鳥字不知䧹已从隹矣徐鍇曰鷹隨人指縱故)¶
(从人)鷺(唐韻洛故切集韻韻會正韻魯故切&KR1098;音路説文白鷺也李氏珍曰水鳥也林棲水食羣飛成序潔白如雪頂)¶
(有長毛十數莖毿毿然如絲欲取魚則弭之名曰絲禽一名屬玉一名春鉏爾雅釋鳥鷺舂鉏註鷺頭翅背上皆有長翰毛今)¶
(江東人取以為睫攡名之曰白鷺縗禽經曰鸘飛則霜鷺飛則露其名以此歩於淺水好自低昂如舂如鋤之状故曰舂鋤)¶
(又朱鷺爾雅釋鳥疏楚威王時有朱鷺合沓飛翔而來舞則復有赤者舊鼓吹朱鷺曲是也然則鳥名白鷺赤者少耳晉書樂)¶
　志漢時短簫鐃歌之樂其曲有朱鷺(又鷺羽舞者所持以指麾或坐或伏也詩陳風値其鷺羽又魯頌振振鷺)又白鷺官　¶