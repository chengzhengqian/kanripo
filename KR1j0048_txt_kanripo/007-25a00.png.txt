¶
女部¶
¶
女古文(唐韻正韻尼吕切集韻韻㑹碾與切&KR1098;茹上聲博雅女如也言如男子之教人之陽曰男隂曰)¶
(女易繋辭坤道成女詩小雅乃生女子載寢之地載衣之裼載弄之瓦禮内則女子生設帨於門右淮南子地形訓土地各以)¶
　類生澤氣生女(又已嫁曰婦未字曰女禮曾子問嫁女之家三夜不息燭思相離也)又星名須女四星主布帛為珍寶藏　¶
(一名婺女十二月旦在北二月旦中又織女三星天女也主苽果絲帛&KR1098;見星經)又水名山海經嶧臯之山其水出焉東流　¶
　注于激女之水(又玄女九天妃也黄帝與蚩尤戰不勝歸太山遇一婦人曰吾所謂玄女者見玄女戰法)又金女西王母　¶
　也厥姓緱氏見集仙録(又青女霜神也至秋三月地氣下藏青女乃出以降霜雪見淮南子天文訓)又奼女丹汞也河上　¶
　奼女得火則飛見參同契(又國名女子國在巫咸北郭璞圖贊女子之國浴于黄水乃媷乃字生男則死又東女國女主號)¶
(賔就見唐書西域傳又扶桑東千里有女國其人容貌端正身體有毛見通考)又姓湯賢臣女鳩女房漢賢良女敦晉大夫　¶