　貎魏風好人提提宛然左辟註宛然讓之貌(又丘名爾雅釋丘宛中宛丘人丘上有丘為宛丘註宛謂中央隆高)又平聲　¶
(玉篇集韻類篇&KR1098;於袁切音鴛大宛西域國名去長安萬二千五百里)又縣名一統志宛本申伯國春秋時屬晉戰國為韓　¶
　宛邑秦為宛縣漢因之明屬南陽府(又姓左傳鄭大夫宛射犬楚大夫宛春)又去聲於願切音苑小也詩小雅宛彼鳴鳩　¶
　註宛小貌(又入聲紆勿切音鬱史記倉公傳寒濕氣宛與苑鬱通)又叶於云切音煴前漢班固叙傳漢武勞神圖逺甚勤　¶
(王師嘽嘽致誅大宛)宜古文(唐韻集韻魚羈切韻㑹疑羈切&KR1098;音儀説文所安也)¶
(増韻適理也易泰卦后以財成天地之道輔相天地之宜禮王制齊其政不易其宜又左傳成二年先王疆理天下物土之宜)¶
　註職方氏所謂青州宜稲粱雍州宜黍稷之類是也(又詩周南宜其室家傳宜者和順之意)又爾雅釋詀宜事也詩大雅　¶
　公尸來燕來宜毛傳宜其事也(又玉篇當也合當然也禮樂記武之遲乆不亦宜乎)又祭名書泰誓類于上帝宜于冢土　¶
(註祭社曰宜冢土社也禮王制宜乎社註引爾雅起大事動大衆必先有事乎社令誅罰得宜)又州名古百越地唐置粤州　¶