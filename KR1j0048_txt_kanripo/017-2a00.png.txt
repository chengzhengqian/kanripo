¶
卷十六¶
　欽定四庫全書¶
御定康熙字典卷十六¶
巳集上¶
¶
¶
水部¶
¶
　水(唐韻正韻式軌切集韻韻㑹數軌切竝稅上聲說文準也北方之行象衆水竝流中有微陽之氣也徐鉉曰衆屈爲)¶
　(水至柔能攻堅故一其内也釋名水準也凖平物也白虎通水位在北方北方者隂氣在黄泉之下任養萬物水之爲言濡也)¶
　(書洪範五行一曰水又水曰潤下正義曰天一生水地六成之五行之體水最微爲一火漸著爲二木形實爲三金體固爲四)¶
　(土質大爲五易乾卦水流濕說卦坎爲水管子水地篇水者地之血氣如筋脉之通流者也淮南子天文訓積隂之寒氣爲水)¶