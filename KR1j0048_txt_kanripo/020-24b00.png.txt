(釋名刀室口之飾曰琫琫捧也捧束口也詩小雅鞞琫有珌傳鞞容刀鞞也琫上飾珌下飾又大雅鞞琫容刀傳上曰琫下曰)¶
(鞞疏古之言鞞猶今之言鞘也禮内則註遰刀鞞琫上飾珌下飾毛傳言下曰鞞者又因琫為在上之飾下則指鞞之體言也)¶
(韻㑹按說文詩傳皆言鞞刀鞞也琫上飾珌下飾爾雅刀室謂之鞞鞛鞛與琫同故亦言鞛上飾鞞下飾如公劉詩毛傳是也)¶
(左傳藻率鞞鞛杜註鞞刀削上飾鞛下飾蓋誤以鞞鞛為上下飾也諸韻今皆註為刀下飾蓋承用杜註而未詳說文詩傳之)¶
(義也)琬(唐韻正韻於阮切韻㑹委逺切竝音宛說文圭有琬者徐日琬謂宛然窊也琬之言婉也窊然象柔婉也廣韻)¶
(圭也周禮春官典瑞琬圭以治徳以結好註琬圭無鋒芒又冬官玉人琬圭九寸註琬猶圜也前漢司馬相如傳鼂采琬琰註)¶
　琬琰美玉名(又人名史記司馬相如傳垂綏琬琰註郭璞曰汲冢周書桀伐岷山得女二人曰琬曰琰桀愛二女斲其名于)¶