¶
立部¶
¶
立(廣韻集韻韻會正韻&KR1098;力入切音力説文立住也釋名立林也如林木森然各駐其所也廣韻立行立禮曲禮立必)¶
　正方　又成也禮冠義而後禮義立(又堅也易大過君子以獨立不懼論語三十而立)又樹立也易説卦傳立天之道曰　¶
(隂與陽立地之道曰柔與剛立人之道曰仁與義書伊訓立愛惟親立敬惟長左傳襄二十四年穆叔曰太上立徳其次立功)¶
　其次立言(又置也建也書牧誓立爾矛周禮天官建其牧立其監左傳桓二年師服曰天子建國諸侯立家)又存立也論　¶
　語已欲立而立人(又速意也史記平原君傳錐之處囊中其末立見)又直起也前漢五行志上林苑中大栁樹斷仆地一　¶
(朝起立又杜甫朝獻太清宫賦四海之水皆立張翥詩蝃蝀下飲湖水立又趙孟頫詩驥聞秋風雙耳立)又赤立宋史喬行　¶
　簡傳百姓多垂罄之寳州縣多赤立之帑(又闕立張衡週天大象賦闕立擬乎兩觀永府司乎百川)又立政尚書篇名周　¶
　公作　又車名後漢輿服志有立車(文與粒通詩周頌立我烝民箋立當作粒)又姓漢有賢人立如子唐有長興令立𫐠　¶