　傳慎毋有所發註謂興舉衆事也(又亂也詩風毋發我笱)又伐也詩周頌駿發爾私疏以耜擊伐其私田使之發起也　¶
　(又遣也禮檀弓晉獻文子成室晉大夫發焉註發禮徃賀也又見也禮禮器君子樂其發也註樂多其外見也)又動也　¶
　老子道徳經地無以寕將恐發(又洩也楚辭大招春氣奮發又歴法春夏曰發秋冬曰歛)又發發疾貌詩小雅飄風發發　¶
　箋寒且疾也(又詩傳長發大禘也疏大禘之樂歌也唐書禮樂志懿祖曰長發之舞)又昏禮曰發齊荀子禮論大昏之未　¶
(發齊也註謂未有威儀節文象太古時也史記禮書作廢齊又玉篇發駕車也揚子方言發税舍車也東齊海岱之間謂之)¶
(發宋趙陳魏之閒謂之税註舍冝音寫今通發寫也税猶脱也)又後漢五行志東方神鳥曰發明博雅鳳凰晨鳴曰發明　¶
　又汲冢周書發人鹿鹿者若鹿迅走註發東夷也(又清發水名見左傳)又縣名前漢地理志餘發縣屬九真郡發干縣屬　¶
　東郡(又姓史記封禪書㳺水發根註游水縣名發根人姓名)又集韻正韻&KR1098;北末切音撥詩衛風鱣鮪發發傳盛貎馬融　¶
　曰魚尾著網發發然韓詩作鱍說文作鮁(又叶方吠切音廢詩豳風一之日觱發傳風寒也叶下烈烈音例)又叶非律切　¶