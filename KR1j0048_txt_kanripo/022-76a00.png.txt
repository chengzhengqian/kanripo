(韻㑹同稺詳稺字註韻㑹補犀與屖不同韻㑹从禾作穉蓋以遲可與遟通耳然當依説文集韻作稺為正)又五音集韻杜　¶
(奚切音提與蕛同)穊(廣韻集韻韻㑹凡利切正韻吉器切竝音寄説文稠也史記齊悼惠世家深耕穊種立苗欲疏)¶
　(又地名穊州在金陵城東北見金陵志)又集韻居氣切音曁義同　穋(集韻與稑同詳稑字註)又居尤切音鳩　¶
　秦穋藥草名(又渠幽切音球禾類管子地員篇其種穋䄫)穌(唐韻素孤切集韻正韻孫租切韻㑹孫徂切竝音蘇)¶
　説文把取禾若也徐曰穌猶部斂之也(又廣韻息也舒悦也韻㑹死而更生曰穌通作蘇書仲虺之誥后來其蘇禮樂記蟄)¶
　蟲昭蘇註更息曰蘇集韻俗作甦(又職方外紀耶穌西國言救世生也)又叶桑河切音娑黄庭經臨絶呼之亦復穌久久　¶
(行之飛太霞霞音何)䅺　集韻卑遥切音標稻苗秀出者(又集韻弭沼切音渺禾芒宋書律志秋風而禾䅺定䅺定而)¶
(禾孰律之数十二故十二䅺而當一粟一粟而當一寸註禾穗芒也)䅻(廣韻吕支切集韻韻㑹鄰知切竝音離長沙人)¶
　謂禾二把為䅻(又通作離詩王風黍離疏離作䅻䅻䅻謂秀而垂也)積(廣韻子昔切集韻韻㑹正韻資息切竝音)¶