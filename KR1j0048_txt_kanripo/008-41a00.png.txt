　封土地之事也(又禮王制五十里為封又前漢刑法志同十為封封十為畿畿方千里)又封疆之官曰封人周禮地官封　¶
(人掌設王之社壝為畿封而樹之又大司徒之職凡造都鄙制其地域而溝封之註封起土界也土在溝上謂之封封上樹木)¶
　以為固也(又大也詩商頌封建厥福書舜典封十有二山孔傳封大也每州之名山殊大者以為其州之鎮)又封禪祭名　¶
(積土増山曰封為墠祭地曰禪孝經緯封於泰山禪於梁甫白虎通王者封禪以告太平金泥銀繩封以印璽孔子登泰山觀)¶
　易姓而王可得而數者七十餘封是也(又聚土曰封周禮地官冢人以爵等為丘封之度與樹數)又培也吳語封殖越國　¶
　註壅本曰封(又富厚也史記貨殖傳無秩祿之奉爵邑之入而樂與之比者命曰素封)又凡專利自私曰封詩周頌無封　¶
(靡于爾邦禮王制名山大澤不以封鄭註與民同財不得障管也)又緘也漢制奏事皁囊封板以防宣泄謂之封事又前漢　¶
　平帝紀諸乗傳者持尺五木傳信封以御史大夫印(又國名禮明堂位封父龜註封父國也)又州名蒼梧郡地隋為封州　¶