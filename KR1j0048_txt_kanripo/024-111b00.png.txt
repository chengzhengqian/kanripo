文畊(唐韻古莖切韻㑹古庚切正韻古衡切&KR1098;音更説文犂也古者井田故从井昜无妄六二不耕穫不葘畬則利)¶
(有攸往禮王制三年耕必有一年之食九年耕必有三年之食山海經稷之孫曰叔均是始作牛耕)又正字通凡致力不怠　¶
(謂之耕又假它事代食若力田然亦曰耕揚子法言耕道得道獵徳得徳是獲饗也吾不睹參辰之相比也拾遺記賈逵門徒)¶
(來學不逺千里獻粟盈倉或云逵非力耕所謂舌耕也任彦昇薦士表既筆耕爲養唐書王勃傳心織而衣筆耕而食宋史王)¶
　韶傳家酷貧執卷不輟家人誚其不耕韶曰我嘗目耕(又人名史記仲尼弟子傳司馬耕字子牛)又鬼名山海經東南三　¶
(百里曰豐山神耕父處之張衡東京賦囚耕父於清泠註耕父旱鬼)又鳥名山海經西北一百里曰堇里之山有鳥焉其狀　¶
　如鵲青身白喙白目白尾名曰青耕可以禦疫(又琴曲名張衡思玄賦嘉曽氏之歸耕兮註琴操曰歸耕者曽子之所作也)¶