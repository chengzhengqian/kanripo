(説文北出牖也从宀从口註牖所以通人气故从口玉篇窗也詩豳風塞向墐户傳北出牖也疏士虞禮註云嚮牖一名也北)¶
(為寒之備不塞南窗故云北出牖也廣韻嚮與向通用集韻亦作正韻亦作鄉禮明堂位刮楹達鄉○按明堂位註鄉謂夾)¶
　户窗也每室八窗為四達則凡牖皆名鄉不獨北出牖矣(又廣韻對也戰國策西向事秦荘子秋水篇望洋向若而嘆)又　¶
　或作嚮易説卦嚮明而治　亦作鄉禮明堂位南鄉而立(又集韻趣也)又韻㑹救也　又昔也荘子寓言篇若向也俯而　¶
　今也仰　亦通作鄉論語鄉也吾見於夫子而問知(又廣韻集韻韻㑹正韻&KR1098;式亮切音餉廣韻姓也左傳成五年諸侯謀)¶
　復㑹宋公使向為人辭以子靈之難釋文向舒亮反(又玉篇地名詩小雅皇父孔聖作都于向註向在東都畿内今孟州河)¶
(陽縣左傳隠十一年王與鄭人向註軹縣西有地名向上襄十一年諸侯㑹于北林師于向註在潁川長社縣東北後漢郡國)¶