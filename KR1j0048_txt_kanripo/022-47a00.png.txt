(閒傳父母之喪期而小祥又期而大祥中月而禫疏中閒也大祥後更閒一月爲禫二十七月也釋名禫孝子之意澹然哀思)¶
(益衰也○按祥禫之説鄭康成主異月王肅主同月今通考禮文檀弓云孔子既祥五日彈琴而不成聲十日而成笙歌又魯)¶
(人朝祥暮歌孔子謂踰月則善又祥而縞是月禫徙月樂喪服四制云祥之日鼓素琴三年問云三年之喪二十五月而畢則)¶
(玉肅之言爲可據士虞禮閒傳皆言中月而禫謂禫在祥月中也即令喪事先遠日祥或在下旬然祥後即禫亦不害爲中月)¶
(鄭氏特據喪服小記中一以上學記中年考校兩文釋中爲閒遂定爲二十七月實與經不合然先儒司馬光朱元晦皆知王)¶
(説爲是而不敢昌言正之者親喪寧厚且相延已久不容猝變也)又同澹荀子非十二子篇神禫其辭　(集韻休居)¶
(切音虚本作魖説文耗鬼也)增(集韻祀古作註詳三畫)十三(集韻韻㑹正韻竝夷益切)¶
　音亦祭之明日(又祭名經傳竝作繹詳見糸部)禬(唐韻正韻&KR1098;古外切音膾除殃祭也周禮天官女祝掌以時招)¶
(梗禬禳之事註除災害曰禬禬猶刮去也卻變異曰禳禳攘也)又周禮春官大宗伯以禬禮哀圍敗註同盟者㑹合財貨　¶