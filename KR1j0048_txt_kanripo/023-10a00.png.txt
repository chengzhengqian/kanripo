(符節也分為兩邊各持一以為信篇海符者輔也所以輔信又驗也證也合也六書音義符之為言扶也兩相符合而不差也)¶
(周禮地官門關用符節註符節者如今諸官詔符也史記五帝紀黄帝合符釡山註合諸侯符契圭璋而朝于釡山髙祖紀六)¶
(年剖符行封孝文紀初與郡國守相為銅虎符竹使符註張晏曰符以代古之圭璋從簡易也師古曰竹使符與郡守各分其)¶
　半右留京師左以與之(又符瑞禮記註萬物之符長疏符謂甘露醴泉之屬)又符籙帝王世紀黄帝討蚩尤西王母以符　¶
　授之乃立請祈之壇親自受符(又木膚也山海經丹木赤符而黒理)又書名黄帝泰階六符經隂符經春秋感精符　又　¶
　官名前漢趙堯傳堯為符璽御史(又姓廣韻魯頃公之孫雅仕秦為符璽令因而氏焉)又地名前漢地理志沛郡有符離　¶
(縣犍為郡有符縣巴郡有符特山趙充國傳匃奴發騎旁塞至符奚盧山北史隋本紀開皇十五年旅王符山山海經符禺之)¶
　山符禺之水出焉北流注于渭(又獸名後漢班超傳月氏貢符抜註符㧞形似麟而無角)又竹名廣東新語雙髻峰下百　¶
(十歩劉仙壇側有符竹竹不甚高大止數尺業上有文如蝸涎如古篆籀其行或複或單或踈或密葉葉不同若今巫覡所書)¶