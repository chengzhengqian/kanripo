(察海旁蜃氣象樓臺廣野氣成宫闕然雲氣各象其山川人民所聚積精華實息者吉虚耗者凶邵諤望氣經鬱鬱蔥蔥隱隱)¶
(隆隆佳氣也綿綿絞絞條條片片兵氣也澤澤燄燄女子氣也如藤蔓挂樹者寶氣也紫氛如樓者玉氣也)又道家有食氣　¶
　法參同契食氣鳴腸胃吐正吸外邪(又以鼻觸物亦曰氣禮少儀執食飲者勿氣疏執尊長飲食不鼻臭之也)又唐韻集　¶
(韻竝許既切與餼䊠竝通說文饋客芻米也引春秋傳齊人來氣諸侯)又叶去訖切音乞成公綏嘯賦聲不假器用不借物　¶
　近取諸身役心御氣(又叶丘謁切音朅嵆康寒食散賦當吐利之困患兮守危殆而假氣喜乳嘯之遂安兮信衆疾之日歇)¶
氤(廣韻於真切集韻韻會正韻伊真切竝音因與絪同絪緼天地合氣也易繫辭天地絪縕萬物化醇一作氤氳王嘉)¶
(拾遺記有鳥如雀吐五色之氣氤氳如雲名曰憑霄杜甫詩惟南將獻壽佳氣日氤氳)又班固典引作烟烟熅熅魏大饗碑　¶