(切集韻韻㑹里弟切正韻良以切並音禮説文酒一宿孰也玉篇甜酒也釋名醴禮也釀之一宿而成醴有酒味而已也詩小)¶
(雅且以酌醴傳饗醴天子之飲酒也詩詁酒之甘濁而不泲者周禮天官酒正辨五齊之名二曰醴齊註醴猶體也成而滓汁)¶
(相將如今恬酒前漢楚元王傳元王每置酒常為穆生設醴註師古曰醴甘酒也少多米一宿而熟)又廣韻醴泉美泉也　¶
(狀如醴酒可養老爾雅釋四時甘雨時降萬物以嘉謂之醴泉禮禮運故天降膏露地出醴泉)又正字通木醴建康實録陳　¶
　末覆舟山蔣山松栢林冬日常出木醴後主以為甘露(又縣名史記惠景間侯者年表醴陵侯越註縣名屬長沙廣韻醴泉)¶
(縣屬京兆府本漢谷口縣也屬馮翊至後魏置寜夷縣隋改醴泉因周醴泉宫得名韻㑹唐置乾州宋改醴州因醴泉縣名)¶
(又澧水亦作醴楚辭九歌沅有芷兮醴有蘭史記夏本紀又東至于醴註索隠曰騷人所歌濯余佩于醴浦醴郎澧水也)又　¶