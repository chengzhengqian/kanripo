¶
玉部¶
¶
玉古文(唐韻正韻魚欲切集韻韻㑹虞欲切&KR1098;音獄說文石之美者玉有五徳潤澤以溫仁之方也䚡)¶
(理自外可以知中義之方也其聲舒揚専以逺聞智之方也不撓而折勇之方也銳㢘而不技絜之方也五音集韻烈火燒之)¶
(不熱者真玉也易鼎卦鼎玉鉉疏正義曰玉者堅剛而有潤者也又說卦乾為玉為金疏為玉為金取其剛之清明也詩大雅)¶
(金玉其相禮聘義君子比徳於玉焉溫潤而澤仁也縝密以栗知也㢘而不劌義也垂之如隊禮也叩之其聲清越以長其終)¶
(詘然樂也瑕不掩瑜瑜不掩瑕忠也孚尹旁達信也氣如白虹天也精神見于山川地也圭璋特達徳也天下莫不貴者道也)¶
(管子侈靡篇玉者隂之隂也白虎通玉者象君子之徳燥不輕溫不重是以君子寳之)又水玉水精也史記司馬相如傳水　¶
　玉磊砢註水玉水精也(又美貌也公羊傳宣十二年是以使寡人得見君之玉面而微至乎此疏言玉面者亦美言之也史)¶
　記陳丞相世家如冠玉耳(又珍食曰玉食書洪範惟辟玉食釋文漢書云玉食珍食也)又時和曰玉燭爾雅釋天時和謂　¶