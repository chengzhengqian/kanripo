¶
貝部¶
¶
貝(唐韻集韻韻㑹&KR1098;博蓋切音䟺埤雅貝以其背用故謂之貝說文海介蟲也古者貨貝而寳龜周而有泉至秦廢貝)¶
(行錢爾雅釋魚貝居陸贆在水者蜬大者魧小者&KR1853;註大貝如車渠細貝亦有紫色者又餘貾黄白文註黄為質白文為㸃又)¶
(餘泉白黄文註白為質黄為文㸃今紫貝也又蚆博而頯註頯者中央廣兩頭銳又蜠大而險註險者謂汙薄疏此辨貝居陸)¶
(居水大小文采不同之名也相貝經朱仲受之於琴高以遺㑹稽太守嚴助其略曰貝盈尺狀如赤電黒雲曰紫貝赤質紅章)¶
(曰珠貝青地緑文曰綬貝黒文黄畫曰霞貝下此有浮貝濯貝皭貝慧貝又山海經隂山漁水中多文貝邽山濛水多黄貝易)¶
(震卦億喪貝註貝資貨糧用之屬也書盤庚具乃貝玉疏貝者水蟲古人取其甲以為貨如今之用錢然又顧命大貝傳大貝)¶
(如車渠史記平準書農工商交易之路通而龜貝金錢刀布之幣興焉註食貨志有十朋五貝皆用為貨各有多少兩貝為朋)¶
　故直二百一十六(又錦名書禹貢厥篚織貝疏貝錦名詩小雅萋兮斐兮成是貝錦)又樂器正字通梵貝大可容數斗乃　¶