　(考工記畫繢之事青與白相次也赤與黑相次也左傳襄二十四年太上有立徳其次有立功其次有立言)又師止曰次左　¶
　(傳荘三年凡師一宿為舎再宿為信過信為次書泰誓戊午王次于河朔)又位次周禮春官大史祭之日執書以次位常疏　¶
　(謂執行祭祀之書各居所掌位次也左傳襄二十三年敬共朝夕恪居官次)又次舎周禮天官宫正以時比宫中之官府次　¶
　(舍之衆寡鄭註次諸吏直宿若今之部署諸廬者舍其所居寺又宫伯授八次八舎之職事註鄭司農云庶子衞王宫在内為)¶
¶
次在外為舍(又凡舍皆曰次左傳襄二十六年師陳焚次杜註次舎也焚舍示必死)又安行旅之處為旅次易旅二爻旅　¶
¶
¶
即次　又處也魯語五刑三次註次處也三次謂朝野市(又張幄於所止之處亦曰次周禮天官掌次朝日祀五帝則張大)¶
¶
　(次小次鄭註次謂幄也大幄初往所止居也小幄謂接祭退俟之處又儀禮士冠禮賔就次鄭註次門外更衣處必帷幕簟席)¶