(又韻補叶居青切音京詩周頌有椒其馨胡考之寕匪且有且匪今斯今)又叶居良切音姜易林庭燎夜明追古傷今陽弱　¶
　不制隂雄坐房(从亼&KR1525;㑹意&KR1525;古文及字已徃為古逮及為今)介(唐韻古拜切集韻韻㑹正韻居拜切竝音戒際)¶
(也易繫辭憂悔吝者存乎介傳介謂辨别之端左傳㐮九年介居二大國之間)又助也詩豳風為此春酒以介眉夀　又大　¶
　也詩小雅神之聼之介爾景福　又爾雅釋詁介善也(又因也左傳僖七年求介于大國又文六年介人之寵非勇也史記)¶
(魯仲連傳平原君曰勝請為紹介孔叢子難訓子上曰士無介不見)又揚子方言介特也物無耦曰特獸無耦曰介　又小　¶
　也揚子法言升東嶽而知衆山之峛崺也况介丘乎(又閒厠也古者主有擯客有介禮聘義上公七介侯伯五介子男三介)¶
　(又隔也左傳昭二年晏子曰偪介之闗暴征其私註介隔也廹近國都之闗)又貴介左傳㐮二十六年王子圉寡君之貴　¶
　介弟也　又保介農官之副詩周頌嗟嗟保介(又凡堅確不拔亦曰介易豫卦介于石孟子柳下惠不以三公易其介)又　¶
　介介猶耿耿也後漢馬援傳介介猶惡是耳(又側畔也楚辭九章悲江介之遺風)又一夫曰一介左傳㐮八年亦不使一　¶