¶
矛部¶
¶
矛古文鉾(唐韻莫浮切集韻韻㑹迷浮切&KR1098;音謀説文酋矛也建於兵車)¶
(長二丈象形徐曰鉤兵也書牧誓立爾矛傳矛長故立之於地詩秦風厹矛鋈錞傳三隅矛也禮曲禮進矛㦸者前其鐓疏矛)¶
(如鋋而三廉也周禮冬官考工記廬人酋矛常有四尺夷矛三㝷註八尺曰㝷倍尋為常酋夷長短名史記仲尼弟子傳越使)¶
(大夫種以屈盧之矛賀呉王尉繚子制談篇殺人於五十歩之内者矛戟也揚子方言矛呉揚江淮南楚五湖之間謂之鍦或)¶
　謂之鋋或謂之鏦(又言不相副曰矛盾韓非子難一篇楚人譽其盾之堅曰物莫能陷也又譽其矛之利曰物無不陷也或)¶
　曰以子之矛陷子之盾何如其人弗能應此矛盾之説也(又星名史記天官書杓端有兩星一内為矛招搖一外為盾天鋒)¶
　註招搖為天矛近北斗者也(又藥名本草綱目衛矛一名鬼箭李時珍曰齊人謂箭羽為衛此物幹有直羽如箭羽矛刃自)¶
(衛之狀故名)三　䂆　集韻詰歷切音喫矛也(又呼狊切音殈義同)廣韻作類篇與同集韻或作&KR2559;　¶