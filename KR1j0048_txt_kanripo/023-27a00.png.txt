(翳也)算(廣韻蘇管切集韻韻㑹正韻損管切竝音篹海篇酸上聲廣韻物數也儀禮鄉飲酒禮無算爵無算樂註算數)¶
(也賔主燕飲爵行無數醉而止也燕樂亦無數或間或合盡歡而止也前漢景帝紀後二年詔曰今訾算十以上廼得官廉士)¶
(算不必衆有市籍不得官無訾又不得官朕甚愍之訾算四得官亡令廉士乆失職貪夫長利註應劭曰古者疾吏之貪衣食)¶
(足知榮辱限訾十算廼得為吏十算十萬也賈人有財不得為吏㢘士無訾又不得官故減訾四算得官矣師古曰訾與貲同)¶
¶
又集韻緒纂切又須兗切音選義竝同(又竹器史記鄭莊傳其餽遺人不過算器食註徐廣曰算竹器)又集韻正韻竝　¶
¶
(蘇貫切音蒜計歴數者也世本黄帝時隷首作算數前漢律歴志算法用竹徑一分長六寸二百七十一枚而成六觚為一握)¶
(徑象乾律黄鐘之一而長象坤吕林鐘之長又藝文志歴家有許商算術二十六巻杜忠算術十六巻後漢馬嚴傳註劉徽九)¶
(章算術方田第一粟米第二差分第三少廣第四商功第五均輸第六盈不足第七方程第八句股第九)又投壺較射數勝　¶
(負之籌曰算儀禮鄉射禮一人執算以從之周禮春官太史凡射事飾中舍算註謂設算於中以待射時而取之中則釋之禮)¶