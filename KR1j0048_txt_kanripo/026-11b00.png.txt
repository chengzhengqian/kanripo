(竝音雲説文草也似目宿禮月令芸始生註芸香草也爾雅翼芸類豌豆叢生其葉極芳香秋後葉閒微白如粉南人採置席)¶
(下能去蚤蝨今謂之七里香續博物志典略云芸香辟紙魚蠧故藏書臺稱芸臺成公綏芸香賦美芸香之脩潔合隂陽之淑)¶
　清　又急就篇註芸芸蒿也生熟皆可㗖(又拾遺記芳蔬園多異菜有菜名芸薇紫色者最繁一名芸芝)又多貌老子道　¶
　德經夫物芸芸各復歸其根(又通耘論語植其杖而芸何晏註除草曰芸)又音運詩小雅裳裳者華芸其黄矣　集韻作　¶
　 　芹(唐韻巨斤切集韻韻㑹渠斤切竝音勤説文楚葵也詩魯頌思樂泮水薄采其芹箋芹水菜也爾雅疏水芹一)¶
(名水英呂氏春秋菜之美者有雲夢之芹埤雅芹潔白而有節其氣芬芳味不如蓴之美故列子以爲客有獻芹者鄉豪取而)¶
　嘗之蜇於口慘於腹也(又水名水經注濟水又東北合芹溝水)又集韻渠希切音祈水草　又類篇几隱切音謹菜蒿類　¶