　日為陽徳之精故稱日母枚乘七發流攬無窮歸神日母(又元氣之本曰氣母荘子大宗師篇伏羲得之以襲氣母)又父　¶
(母尊親之詞詩小雅豈弟君子民之父母禮表記使民有父之尊有母之親)又揚子方言南楚瀑洭之閒母謂之媓淮南子　¶
(說山訓西家子謂其母曰社說文蜀人謂母曰姐齊人謂母曰嬭又曰㜷吴人曰媒真臘風土記呼父為巴駞呼母為米方音)¶
　不同皆自母而變(又乳母亦曰母越語生三人公與之母又禽獸之牝皆曰母孟子五母雞二母彘前漢昭帝紀罷天下)¶
(亭母馬張華禽經鷇将生子呼母應雛既生母呼子應蘇軾仇池筆記眉州縣有一小佛屋俗謂之猪母佛)又十母謂甲乙　¶
　之屬十干也十二支為十二子見史記律書(又西王母神名見山海經大戴禮云舜時西王母獻白玉琯)又寳母所以集　¶
(寳者釋異記魏生常得一羙石後有胡人見之曰此寳母每月望設壇海邊上可以集珠寳)又嶺南有瘴母鄭熊番禺雜記　¶
(五羊嶺表見有物自空而下始如彈丸漸如車輪遂四散人中之即病謂之瘴母)又鬼母神名括異記南海小虞山有鬼母　¶
　一産千鬼朝産之暮食之今蒼梧有鬼姑神是也(又凡物之有大小者皆曰子母詩鄭風盧重環毛傳重環子母環也疏謂)¶