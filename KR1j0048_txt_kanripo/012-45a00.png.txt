(武帝紀遣直指使者暴勝之䓁衣繡衣杖斧分部逐捕羣盗又與旨恉通意向也書盤庚王播告之修不匿厥指前漢孔光)¶
　傳不希指茍合註希望天子之旨意也(又歸趣也孟子言近而指逺者善言也前漢河間獻王傳文約指明註指謂義之所)¶
　趨若人以手指物也(又美也荀子大略篇不時宜不敬交不驩欣雖指非禮也)集韻或从月作脂　挈(唐韻苦結)¶
(切集韻韻㑹正韻詰結切&KR1098;契入聲説文縣持也廣韻提挈也禮主制班白不提挈周禮夏官挈壺氏註世主挈壺水以為漏)¶
　前漢張耳陳餘傳以兩賢王左提右挈註相扶持也(又修整也荀子不茍篇君子挈其辨而同焉者合矣註謂不煩雜)又　¶
(集韻韻會詰計切正韻去計切&KR1098;音契缺也又絶也司馬相如封禪書挈三神之歡)又以板書之也前漢張湯傳上所是受　¶
(而著讞法廷尉挈令註在板挈也挈獄訟之要也史記作絜又與契通前漢溝洫志内史稻田租挈重其議減註租挈收田)¶
　租之約令也(又班固幽通賦旦算祀於挈龜註挈所以然火灼龜者也詩大雅爰契我龜釋文亦作挈)又集韻奚結切音　¶
　頁亦縣持也通作絜　又訖黠切音戛博雅獨也(又集韻韻會&KR1098;丘八切音劼與同菝草名禮月令王瓜生註萆挈也)¶