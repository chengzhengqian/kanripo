　　　　方部¶
方古文(唐韻府良切集韻韻會分房切&KR1098;音芳説文併船也象兩舟省總頭形或从水作汸詩周南江)¶
(之永矣不可方思傳方泭也釋文小筏曰泭爾雅釋水大夫方舟註併兩船史記酈食其傳方船而下註謂&KR1098;船也)又易坤　¶
(卦六二直方大註地體安静是其方也周禮冬官考工記圜者中規方者中矩淮南子天文訓天道曰圓地道曰方方者主幽)¶
　圓者主明(又易觀卦君子以省方觀民設敎䟽省視萬方詩大雅監觀四方周禮天官冡宰辨方正位註别四方釋文視日)¶
(景以别東西南北四方使有分别也禮内則敎之數與方名註方名如東西也)又易未濟君子以慎辨物居方疏各居其方　¶
(皆得安其所詩大雅萬邦之方下民之王箋方猶嚮也疏諸言方者皆謂居在他所人嚮望之故云方猶嚮也)又道也易恆　¶
(卦君子以立不易方註方猶道也禮樂記樂行而民鄉方註方猶道也)又易復卦后不省方註方猶事疏不省視其方事也　¶
　(又術也法也易繫辭方以類聚疏方謂法術性行左傳昭二十九年官修其方註方法術)又放也書堯典方命圮族釋文　¶