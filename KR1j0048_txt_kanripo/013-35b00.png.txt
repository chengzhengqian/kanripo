　方放也(又有之也詩召南維鵲有巢維鳩方之傳方有之也)又今也詩秦風方何為期箋方今以何時為還期莊子天地　¶
　篇方且本身而異形註凡言方且者言方将有所為也(又穀始生未實也詩小雅既方既皁箋方房也謂孚甲始生而未合)¶
　時也　又併也儀禮鄉射禮不方足註方猶併也(又旁出也儀禮大射禮左右曰方註方旁出也)又板也儀禮聘禮不及　¶
(百名書於方註方板也禮中庸布在方䇿註方板也策簡也又常也禮檀弓左右就養無方註方猶常也)又文也禮樂記　¶
　變成方謂之音註方猶文章也(又義之宜也左傳隱三年臣聞愛子敎之以義方又閔二年授方任能註方百事之宜也)¶
　又比方也論語子貢方人何晏註比方人也(又博雅方大也正也)又祭名詩小雅以社以方傳迎四方氣於郊也　又地　¶
　名詩小雅侵鎬及方註鎬方皆北方地名(又姓詩小雅方叔涖止傳方叔卿士也)又官名周禮夏官司馬職方氏土方氏　¶