(腎當胃下兩旁與臍平直筋外有脂裹表白裏黒素問腎者作强之官伎巧出焉又藏各有一腎獨兩何也腎兩者非皆腎也)¶
(其左者爲腎右者爲命門禮月令孟冬之月祭先腎註隂位在下腎亦在下書盤庚今予其敷心腹腎腸歷告爾百姓于朕志)¶
　淮南子精神訓腎爲雨(又引也釋名腎引也腎屬水主引水氣灌注諸脉也)又博雅堅也　腏(唐韻陟劣切音輟説)¶
　文挑取骨閒肉也廣韻骨閒髓也(又廣韻丁活切音掇又集韻旋芮切音彗義&KR1098;同)又廣韻陟衞切集韻株衞切&KR1098;音綴　¶
　祭酹也(本作餟亦作醊)(字彙釋藏作膝字)腐(唐韻扶雨切集韻韻㑹奉甫切正韻扶古切&KR1098;音輔説文)¶
(爛也廣韻朽也敗也禮月令季夏之月腐草爲螢詩小雅無浸穫薪箋浸之則將濕腐不中用也)又腐儒前漢英布傳上置　¶
　酒對衆折隨何曰腐儒註師古曰腐者敗爛言無所堪任(又宮刑曰腐前漢景帝紀死罪欲腐者許之註宮刑其創腐臭故)¶