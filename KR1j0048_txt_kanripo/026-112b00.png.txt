(集韻户管切音緩直音藨也)藨　唐韻平表切音殍說文草名鹿藿也(又玉篇蒯屬可爲席增韻可爲屨儀禮喪服)¶
　傳疏屨者藨蒯之菲也張衡南都賦其草則藨苧薠莞(又集韻蒲嬌切音瀌爾雅釋草藨藨註卽莓也江東人呼爲藨莓爾)¶
　雅釋木葥山莓註今之木莓實似藨莓而大(又韻會悲嬌切音鑣猋藨苕别名柳宗元詩寧惟廹魑魅所懼齊蔒藨註禮記)¶
(蔒蒿悽愴藨與蒿同類)(直音同蔗)藩(唐韻甫煩切集韻方煩切&KR1098;音翻籬也易大壯羝羊觸藩爾雅釋言)¶
　樊藩也疏樊圃之藩也(又域也莊子大宗師吾願遊于其藩)又韻會與蕃通屛也詩大雅价人維藩　又通轓周禮春官　¶
　巾車漆車藩蔽註藩今時小車漆席以爲之(又附袁切音煩爾雅釋草蕁䒞藩疏藥草知母也)又韻補方文切叶音分韓　¶
(愈苖夫人墓銘或毗于王或式于藩是生夫人載穆令聞)五經文字藩本藩籬字亦作藩屛字今獨用爲藩籬字　¶