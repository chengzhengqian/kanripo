　　　　(間次東佛龕大屋十一間次南賓院堂一所/大小屋共七間凡支壊補缺壘隤覆漏杇墁)¶
　　　　(之功必精赭堊之飾必良雖一日必葺越三月/而就譬如長者壊宅欝為導師化城於是龕像)¶
　　　　(無燥濕陊泐之危寺僧有經行宴坐之安逰/者得息肩觀者得寓目闗塞之氣色龍潭之)¶
　　　　(景象香山之泉石石樓之風月與往來者耳/目一時而新士君子佛弟子豁然如釋憾刷)¶
　　　　(恥之為清閒上人與予及微之皆夙舊也交/情願力盡得知之感往念來歡且贊曰凡此)¶
　　　　(利益皆名功徳而是功徳應歸微之必有以/滅宿殃薦𠖇福也予應曰嗚呼乘此功徳安)¶
　　　　(知他劫不與微之結後縁於兹土乎因此行/願安知他生不與微之復同逰於兹寺乎言)¶
　　　　(及於斯漣洏涕下唐太和六年八/月一日河南尹太原白居易記)¶