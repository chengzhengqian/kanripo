　　　　因贈子䝉題於巻後¶
早聞元九詠君詩恨與盧君相識遲今日逢君開舊巻¶
巻中多道贈微之相看掩淚情難說别有傷心事豈知¶
聞道咸陽墳上樹已抽三丈白楊枝¶
　(北夢𤨏言云白太保與元相國友善以詩道著名時/號元白其集内有哭元相詩云相看掩淚俱無語等)¶
　(句洎自撰墓志云與劉夢得為詩友殊不言元公人/疑其隙終也立名按此語在醉吟先生傳中非墓志)¶
　(也傳末曰於時開成三年先生之齒六十有七則是/微之殁久矣其所謂如滿為空門友韋楚為山水友)¶
　(夢得為詩友皇甫朗之為酒友皆就當時在洛之人/而言非該舉平生也且公晩年哭微之作甚多有夢)¶