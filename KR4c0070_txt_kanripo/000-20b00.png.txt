庚生居易初建立功於髙齊賜田於韓城子孫家焉遂¶
移籍同州至温徙於下邽今為下邽人焉居易幼聰慧¶
絶人襟懐宏放年十五六時袖文一篇投著作郎呉人¶
顧况况能文而性浮薄後進文章無可意者覽居易文¶
不覺迎門禮遇曰吾謂斯文遂絶復得吾子矣貞元十¶
四年始以進士就試禮部(登科記作貞元十六年髙郢/下及第第四人新書但稱貞)¶
(元中而不紀年考公集中送侯權序及性習相近逺賦/注皆云十六年又箴言序云貞元十有五年天子命中)¶
(書舎人渤海公領禮部貢舉事越眀年春居易以進士/舉一上登第然則十四年髙郢猶未領貢舉事也舊書)¶