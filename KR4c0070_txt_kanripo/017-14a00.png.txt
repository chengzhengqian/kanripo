　　　薔薇正開春酒初熟因招劉十九張大夫崔二¶
　　　　十四同飲¶
甕頭竹葉經春熟階底薔薇入夏開似火淺深紅壓架¶
如餳氣味緑粘臺試將詩句相招去倘有風情或可來¶
明日早花應更好心期同醉卯時杯¶
　　　李白墓¶
采石江邊李白墳繞田無限草連雲可憐荒隴窮泉骨¶
曾有驚天動地文但是詩人多薄命就中淪落不過君¶