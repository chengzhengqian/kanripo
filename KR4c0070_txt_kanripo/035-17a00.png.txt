　　　　以詩相報因而和之¶
東川已過二三春南國須求一兩人富貴大都多老大¶
歡娱太半為親賓如愁翠黛應堪重買笑黄金莫訴貧¶
他日相逢一杯酒尊前還要落梁塵¶
　　　杪秋獨夜¶
無限少年非我伴可憐清夜與誰同歡娱牢落中心少¶
親故凋零四面空紅葉樹飄風起後白鬚人立月明中¶
前頭更有蕭條物老菊衰蘭三兩叢¶