　(立名按芥隠筆談樂天多用淵明詩如衰病四十身/嬌癡三歳女非男猶勝無慰情時一撫正用陶詩弱)¶
　(女雖非男慰情良勝無淵明有五/男兒此詩或作於未得子之前也)¶
與爾為父子八十有六旬忽然又不見邇來三四春形¶
質本非實氣聚偶成身恩愛元是妄縁合暫為親念兹¶
庶有悟聊用遣悲辛暫將理自奪不是忘情人¶
　　　對酒¶
人生一百歳通計三萬日何况百歳人人間百無一賢¶
愚共零落貴賤同埋沒東岱前後魂北邙新舊骨復聞¶