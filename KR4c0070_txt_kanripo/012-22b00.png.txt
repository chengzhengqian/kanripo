餘杭邑客多覊貧其間甚者蕭與殷天寒身上猶衣葛¶
日髙甑中未拂塵江城山寺十一月北風吹沙雪紛紛¶
賔客不見綈袍惠黎庶未沾襦袴恩此時太守自慚媿¶
重衣複衾有餘温因命染人與針女先製兩裘贈二君¶
吳綿細軟桂布密柔如狐腋白似雲勞將詩書投贈我¶
如此小惠何足論我有大裘君未見寛廣和暖如陽春¶
此裘非繒亦非纊裁以法度絮以仁刀尺鈍拙製未畢¶
出亦不獨裹一身若令在郡得五考與君展覆杭州人¶