惜待君來即開村妓不辭出恐君囅然咍¶
　　　再授賓客分司¶
優穩四皓官清崇三品列伊予再塵忝内媿非才哲俸¶
錢七八萬給受無虚月分命在東司又不勞朝謁既資¶
閒養疾亦賴慵藏拙賓友得從容琴觴恣怡悦乘籃城¶
外去繫馬花前歇六逰金谷春五㸔龍門雪吾若黙無¶
語安知吾快活吾欲更盡言復恐人豪奪應為時所笑¶
苦惜分司闕但問適意無豈論官冷熱¶