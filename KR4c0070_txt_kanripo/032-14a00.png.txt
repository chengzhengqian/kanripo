臘月九日煖寒客卯時十分空腹杯𤣥晏舞狂烏帽落¶
藍田醉倒玉山頺貌偷花色老蹔去歌蹋栁枝春暗來¶
不為劉家賢聖物愁翁笑口大難開¶
　　　劉蘇州以華亭一鶴逺寄以詩謝之¶
老鶴風姿異衰翁詩思深素毛如我鬢丹頂似君心松¶
際雪相映雞羣塵不侵殷勤逺來意一隻重千金¶
　　　早春憶蘇州寄夢得¶
吳苑四時風景好就中偏好是春天霞光曙後殷於火¶