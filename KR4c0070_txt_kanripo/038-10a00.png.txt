　樂天既老又病風乃録家事㑹經費去長物妓有樊¶
　素者年二十餘綽綽有歌舞態善唱楊枝人多以曲¶
　名名之由是名聞洛下籍在經費中將放之馬有駱¶
　者駔壯駿穩乗之亦有年籍在經物中將鬻之圉人¶
　牽馬出門馬驤首反顧一鳴聲音間佀知去而旋戀¶
　者素聞馬嘶慘然立且拜婉孌有辭(辭具/下)辭畢泣下¶
　予聞素言亦愍黙不能對且命迴勒反袂飲素酒自¶
　飲一杯快吟數十聲聲成文文無定句句隨吟之短¶