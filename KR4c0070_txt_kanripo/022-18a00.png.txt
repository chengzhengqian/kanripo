手旁人熱未必方寸間得如吾快活¶
　(立名按青箱雜記白詩無事日月長不羈天地闊此/達者之詞也孟東野詩出門即有礙誰謂天地寛此)¶
　(褊狹者之詞也然則天/地何嘗礙郊自礙耳)¶
日出起盥櫛振衣入道場寂然無他念但對一爐香日¶
髙始就食食亦非膏粱精粗隨所有亦足飽充腸日午¶
脱巾簪燕息窗下牀清風颯然至卧可致羲皇日西引¶
杖屨散步逰林塘或飲茶一盞或吟詩一章日入多不¶
食有時惟命觴何以送閒夜一曲秋霓裳一日分五時¶