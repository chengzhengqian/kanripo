　　　夏旱¶
太隂不離畢太歳仍在午旱日與炎風枮燋我田畝金¶
石欲銷鑠况兹禾與黍嗷嗷萬族中唯農最辛苦憫然¶
望歳者出門何所覩但見棘與茨羅生徧塲圃惡苗承¶
沴氣欣然得其所感此因問天可能長不雨¶
　　　諭友¶
昨夜霜一降殺君庭中槐乾葉不待黄索索飛下來憐¶
君感物節晨起歩前階臨風蹋葉立半日顔色哀(一作/低)¶