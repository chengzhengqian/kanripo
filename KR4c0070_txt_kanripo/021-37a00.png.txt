驕陽連毒暑動植皆枯槁旱日乾密雲炎煙焦茂草少¶
壯猶困苦况予病且老既無白栴檀何以除熱惱(華嚴/經云)¶
(以白栴檀塗身能除一/切熱惱而得清凉也)汗巾束頭鬢羶食熏襟抱始覺¶
韋山人休糧散髪好¶
　　　除官赴闕留贈微之¶
去年十月半君來過浙東今年五月盡我發向關中兩¶
鄉黙黙心相别一水盈盈路不通從此津人應省事寂¶
寥無復遞詩筒¶