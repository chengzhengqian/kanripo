提拔出泥知力竭吹嘘生翅見情深劒鋒缺折難衝斗¶
桐尾燒焦豈望琴感舊兩行年老淚酬恩一寸嵗寒心¶
忠州好惡何須問鳥得辭籠不擇林¶
　　　初除官蒙裴常侍贈鶻銜瑞草緋袍魚袋因謝¶
　　　　惠貺兼抒離情¶
新授銅符未著緋因君裝束始光輝惠深范叔綈𫀆贈¶
榮過蘇秦佩印歸魚綴白金隨步躍鶻銜紅綬繞身飛¶
明朝戀别朱門淚不敢多垂恐汙衣¶