　　　　和陽城驛¶
商山陽城驛中有歎者誰云是元監察江陵謫去時忽¶
見此驛名良乆涕欲垂何故陽道州名姓同於斯憐君¶
一寸心寵辱誓不移疾惡若巷伯好賢如緇衣沉吟不¶
能去意者欲改為改為避賢驛大署於門楣荆人愛羊¶
祜户曹改為辭一字不忍道况兼姓呼之因題八百言¶
言直文甚竒詩成寄與我鏗若金和絲上言陽公行友¶
悌無等夷骨肉同衾裯至死不相離次言陽公迹夏邑¶