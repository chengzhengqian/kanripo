　　　洛橋寒食日十韻¶
上苑風煙好中橋道路平蹴毬塵不起潑火雨新晴宿¶
醉頭仍重晨逰眼乍明老慵雖省事春誘尚多情遇客¶
踟躕立尋花取次行連錢嚼金勒鑿落寫銀罌府醖傷¶
教送官娃豈要迎舞腰那及栁歌舌不如鶯鄉國真堪¶
戀光隂可合輕三年遇寒食盡在洛陽城¶
　　　快活¶
可惜鶯啼花落處一壺濁酒送殘春可憐月好風涼夜¶