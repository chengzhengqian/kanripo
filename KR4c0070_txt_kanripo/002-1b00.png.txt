掩淚别鄉里飄颻將逺行茫茫綠野中春盡孤客情驅¶
馬上丘隴髙低路不平風吹棠梨花啼鳥時一聲古墓¶
何代人不知姓與名化作路傍土年年春艸生感彼忽¶
自悟今我何營營¶
朝采山上薇暮采山上薇歳晏薇亦盡飢來何所為坐¶
飲白石水手把青松枝擊節獨長歌其聲清且悲櫪馬¶
非不肥所苦常縶維豢豕非不飽所憂竟為犧行行歌¶
此曲以慰常苦飢¶