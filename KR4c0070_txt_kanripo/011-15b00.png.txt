堂下何所有十松當我階亂立無行次高下亦不齊髙¶
者三丈長下者十尺低有如野生物不知何人栽接以¶
青瓦屋承之白沙臺朝昏有風月燥濕(一作/慘湿)無塵泥疎¶
韻秋槭槭(一作/瑟瑟)凉隂夏凄凄春深微雨夕滿葉珠蓑蓑¶
(一作/漼漼)嵗暮大雪天壓枝玉皚皚四時各有趣萬木非其¶
儕去年買此宅多為人所咍一家二十口移轉就松來¶
移來(一作/近松)有何得但得煩襟開即此是益友豈必交賢¶
才顧我猶俗士冠帶走塵埃未稱為松主時時一媿懷¶