晩來林鳥語殷勤似惜風光説向人遣脱破袍勞報暖¶
催酤美酒敢辭貧聲聲勸醉應須醉一嵗唯殘半日春¶
　　　早夏遊平原回¶
夏早日初長南風草木香肩輿頗平穩澗路甚清涼紫¶
蕨行看採青梅旋摘嘗療飢兼解渴一琖冷雲漿¶
　　　宿天竺寺囘¶
野寺經三宿都城復一還家仍念㛰嫁身尚繫官班蕭¶
灑秋臨水沈吟晩下山長閒猶未得逐日且偷閒¶