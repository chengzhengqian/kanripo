欽定四庫全書¶
　白香山詩集巻二　　　　　歙縣汪立名編¶
　　長慶集二(諷諭古調詩五/言凡五十八首)¶
　　　續古詩十首¶
戚戚復戚戚送君遠行役行役非中原海外黄沙磧伶¶
俜獨居妾迢逓長征客君望功名歸妾憂生死隔誰家¶
無夫婦何人不離拆所恨薄命身嫁遲别日廹妾身有¶
存没妾心無改易生為閨中婦死作山頭石¶