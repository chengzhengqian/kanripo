故城門前春日斜故城門裏無人家市朝欲認不知處¶
漠漠野田飛草花¶
　(立名按太平寰宇記故洛城在洛陽縣二十里東西/七里南北九里内宫殿臺觀府藏寺舍魏晉之代凡)¶
　(有一萬一千二百一十九門自永嘉之亂劉曜入洛/陽元帝渡江官署里閭鞠為茂草至後魏孝文帝幸)¶
　(洛陽巡故宫遂詠黍離之/詩羣臣侍從無不感愴)¶
　　　誚失婢牓(出唐詩/紀事)¶
宅院小牆卑坊門帖牓遲舊恩慙自薄前事悔難追籠¶
鳥無常主風花不戀枝今宵在何處惟有月明知¶