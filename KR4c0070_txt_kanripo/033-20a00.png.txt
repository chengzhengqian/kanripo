　(豈反以中人誅夷士大夫為快幸禍之説葢/出章子厚諺所謂以小人心度君子腹耳)¶
　　　即事重題¶
重裘煖帽寛氊履小閣低窗深地壚身穩心安眠未起¶
西京朝士得知無¶
　　　將歸渭邨先寄舍弟¶
一年年覺此身衰一日日知前事非詠月嘲風先要減¶
登山臨水亦宜稀子平嫁娶貧中畢元亮田園醉裏歸¶
為報阿連寒食下與吾釀酒埽柴扉¶