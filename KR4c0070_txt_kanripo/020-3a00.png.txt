　　　内鄉縣(一本無/縣字)邨路作¶
日下風髙野路涼緩驅疲馬闇思鄉渭邨秋物應如此¶
棗赤棃紅稻穗黄¶
　　　路上寄銀匙與阿龜¶
謫宦心都慣辭鄉去不難縁留龜子住涕淚一闌干小¶
子須嬌養鄒婆為好看銀匙封寄汝憶我即加餐¶
　(立名按毛晃增修禮部韻略闌干流貌白居易詩玉/容寂寞淚闌干又眼腔謂之闌干遯叟詩話闌干出)¶
　(曹子建月落參横北斗闌干注横斜貌象斗之將没/也而淚之闌干不但言其横流更有借用汎瀾之意)¶