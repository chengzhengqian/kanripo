　　　秋池獨泛¶
蕭疎秋竹籬清淺秋風池一隻短舫艇一張斑鹿皮皮¶
上有野叟手中持酒巵半酣箕踞坐自問身為誰嚴子¶
垂釣日蘇門長嘯時悠然意自得意外何人知¶
　　　冬日早起閒詠¶
氷塘耀初旭風竹飄餘霰幽境雖目前不因閒不見晨¶
起對爐香道經尋兩巻晩坐拂琴塵秋思彈一遍此外¶
更無事開尊時自勸何必東風來一杯春上面¶