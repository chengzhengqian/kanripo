風動翠條腰嫋娜露垂紅萼淚闌干移他到此須為主¶
不别花人莫使看¶
　(立名按韻語陽秋云樂天詩多說别花如紫薇花詩/世間少有别花人薔薇花詩不别花人莫使看今好)¶
　(事之家竒花多矣所謂别花人未之見也鮑溶作仙/壇花詩寄袁德師侍御有欲求御史更分别之句豈)¶
　(謂是/耶)¶
　　　曲江夜歸聞元八見訪¶
自入臺來見面稀班中遥得揖容輝早知相憶來相訪¶
悔待江頭明月歸¶