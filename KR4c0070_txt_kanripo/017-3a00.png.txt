　　　元九以緑絲布白輕容見寄製成衣服以詩報¶
　　　　知¶
緑絲文布素輕容珍重京華手自封貧友逺勞君寄附¶
病妻親為我裁縫袴花白似秋雲薄衫色青於春艸濃¶
欲著却休知不稱折腰無復舊形容¶
　(立名按齊東野語元微之寄白輕容樂天製而為衣/而詩中容字乃為流俗妄改為庸又作&KR0008;褣葢不知)¶
　(其所出也唐類苑輕容無花薄紗也王建宫詞嫌羅/不著愛輕容周賀詩蜀煙飛重錦峽雨潤輕容按容)¶
　(字之改葢以末句有容字耳不/知唐人用字異義不嫌重押也)¶