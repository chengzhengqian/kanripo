故園望斷欲何如楚水吳山萬里餘今日因君訪兄弟¶
數行鄉淚一封書¶
　　　賦得古原草送别¶
離離(一作/咸陽)原上草一嵗一枯榮野火燒不盡春風吹又¶
生逺芳侵古道晴翠接荒城又送王孫去萋萋滿别情¶
　(立名按堯山堂外紀白樂天初至京以所業謁顧著/作况况覩姓名熟視曰長安來貴居大不易及披巻)¶
　(首篇曰咸陽原上草一嵗一枯榮野火燒不盡春風/吹又生乃嘆賞曰道得箇語居亦何難前言戲之耳)¶
　(因為延譽聲名遂振又云長安冰雪至夏月則價等/金璧白詩名動閭閻每需冰雪論筐取之不復償價)¶