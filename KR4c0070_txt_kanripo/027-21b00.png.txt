　　　九日寄微之¶
眼暗頭風事事妨繞籬新菊為誰黄閑遊日久心慵倦¶
痛飲年深肺損傷吳郡兩回逢九月越州四度見重陽¶
怕飛杯酒多分數厭聴笙歌舊曲章蟋蟀聲寒初過雨¶
茱萸色淺未經霜去秋共數登髙㑹又被今年減一場¶
　　　題報恩寺¶
好是清涼地都無繋絆身晩晴宜野寺秋景屬閒人淨¶
石堪敷座寒泉可濯巾自慙容鬢上猶帶郡庭塵¶