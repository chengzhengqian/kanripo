豐嵗熟好是歡逰處州民勸使君且莫抛官去¶
　　　答劉禹錫白太守行¶
吏滿六百石昔賢輙去之秩登二千石今我方罷歸我¶
秩訝巳多我歸慙已遲猶勝塵土下終老無休期卧乞¶
百日告起吟五篇詩(謂将罷官/自詠五首)朝與府吏别暮與州民¶
辭去年到郡時麥穗黄離離今年去郡日稻花白霏霏¶
為郡巳周嵗半嵗罹旱饑襦袴無一片甘棠無一枝何¶
乃老與幼泣别盡霑衣下慙蘇人淚上媿劉君辭¶