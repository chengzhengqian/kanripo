　(立名按姑蘇志齊雲樓在郡治後子城上相傳即古/月華樓吳地記唐恭王所造白公有詩亦云改號齊)¶
　(雲樓盖取西北有髙樓上與浮/雲齊之義據此則自樂天始也)¶
　　　河亭晴望(九月/八日)¶
風轉雲頭歛煙銷水面開晴虹橋影出秋雁櫓聲來郡¶
靜官初罷鄉遥信未迴明朝是重九誰勸菊花杯¶
　　　畱别㣲之¶
干時久與本心違悟道深知前事非猶厭勞形辭郡印¶
那將趁伴著朝衣五千言裏教知足三百篇中勸式㣲¶