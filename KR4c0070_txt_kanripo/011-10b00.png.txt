吏蚩蚩聚州民有如蟄蟲鳥亦應天地春薰草席鋪座¶
藤枝酒注尊中庭無平地高下隨所陳蠻鼓聲坎坎巴¶
女舞蹲蹲使君居上頭掩口語衆賔勿笑風俗陋勿欺¶
官府貧蜂巢(一作/窠)與蟻穴隨分有君臣¶
　　　開元寺東池早春¶
池水暖温暾水清波瀲灩簇簇青泥中新蒲葉如劍梅¶
房小白裹栁彩輕黄染順氣草薰薰適情鷗汎汎舊遊¶
成夢寐往事隨陽焱芳物感幽懷一動平生念¶