穗田中寂莫無人至今年瑞麥分兩岐君心獨喜無人¶
知無人知可歎息我願暫求造化力減却牡丹妖豔色¶
少廻卿士愛花心同似吾君憂稼穡¶
　　　　紅線毯　憂蠶桑之費也¶
紅線毯擇繭繰絲清水煮揀絲練線紅藍染染為紅線¶
紅於藍織作披香殿上毯披香殿廣十丈餘紅線織成¶
可殿鋪綵絲茸茸香拂拂線軟花虚不勝物美人蹋上¶
歌舞來羅韤繡鞵隨步没太原毯澀毳縷硬蜀都褥薄¶