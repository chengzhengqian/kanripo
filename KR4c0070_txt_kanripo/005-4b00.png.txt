　　　見蕭侍御憶舊山草堂詩因以繼和¶
琢玉以為架綴珠以為籠玉架絆野鶴珠籠鏁冥鴻鴻¶
思雲外天鶴憶松上風珠玉信為美鳥不戀其中臺中¶
蕭侍御心與鶴鴻同晩起慵冠豸閑行猒避驄昨見憶¶
山詩詩思浩無窮歸夢杳何處舊居茫水東秋閑杉桂¶
林春老芝术叢自云別山後離抱常忡忡衣繡非不榮¶
持憲非不雄所樂不在此悵望草堂空¶
　　　病假中南亭閑望¶