下有志士苦學惜光隂歳晚千萬慮併入方寸心巖鳥¶
共旅宿草蟲伴愁吟秋天床席冷雨夜燈火深憐君寂¶
寞意攜酒一相尋¶
　　　寄江南兄弟¶
分散骨肉戀趨馳名利牽一奔塵埃馬一汎風波船忽¶
憶分手時憫黙秋風前别來朝復夕積日成七年花落¶
城中池春深江上天登樓東南望鳥滅煙蒼然相去復¶
幾許道里近三千平地猶難見况乃隔山川¶