甕中有飯庖有薪奴温婢飽身晏起致兹快活良有因¶
上無臯陶伯益廊廟才的不能匡君輔國活生民下無¶
巢父許由箕頴操又不能食薇飲水自苦辛君不見南¶
山悠悠多白雲又不見西京浩浩惟紅塵紅塵鬧熱白¶
雲冷好於冷熱中間安置身三年徼倖忝洛尹兩任優¶
穩為商賓非賢非愚非智慧不富不貴不賤貧冉冉老¶
去過六十騰騰閒來經七春不知張韋與皇甫私喚我¶
作何如人¶