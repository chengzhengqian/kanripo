　　　　二王後　明祖宗之意也¶
二王後彼何人介公酅公為國賔周武隋文之子孫古¶
人有言天下者非是一人之天下周亡天下傳于隋隋¶
人失之唐得之唐興十葉嵗二百介公酅公世為客明¶
堂太廟朝享時引居賔位備威儀備威儀助郊祭髙祖¶
太宗之遺制不獨興滅國不獨繼絶世欲令嗣位守文¶
君亡國子孫取為戒¶
　　　　海漫漫　戒求仙也¶