今日意徧寄諸親故壯歳不歡娛長年當悔悟¶
　　　送兄弟囘雪夜¶
日晦雲氣黄東北風切切時從村南還新與兄弟别離¶
襟淚猶濕㢠廻馬嘶未歇欲歸一室坐天隂多無月夜長¶
火消盡歳暮雨凝結寂寞滿爐灰飄零上堦雪對雪畫¶
寒灰殘燈明復滅灰死如我心雪白如我髪所遇皆如¶
此頃刻堪愁絶㢠廻念入坐忘轉憂作禪恱平生洗心法¶
正為今宵設¶