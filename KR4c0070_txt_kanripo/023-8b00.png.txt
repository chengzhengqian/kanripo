　　　嵗暮¶
慘澹嵗云暮窮陰動經旬霜風裂人面氷雪摧車輪而¶
我當是時獨不知苦辛晨炊廪有米夕㸑㕑有薪夾帽¶
長覆耳重裘寛裹身加之一杯酒煦嫗如陽春洛城士¶
與庶比屋多飢貧何處爐有火誰家甑無塵如我飽煖¶
者百人無一人安得不慙媿放歌聊自陳¶
　　　南池早春有懐¶
朝逰北池上晩憩南塘畔西日雪全消東風氷盡泮簁¶