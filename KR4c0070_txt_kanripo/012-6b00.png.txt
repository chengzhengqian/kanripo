醉中分手又何之須知通塞尋常事莫歎浮沉先後時¶
慷慨臨岐重相勉殷勤别後加飱飯君不見買臣衣錦¶
還故鄉五十身榮未為晚¶
　　　和錢員外答盧員外早春獨遊曲江見寄長句¶
春來有色闇融融先到詩情酒思中栁岸霏微裛塵雨¶
杏園淡蕩開花風聞君獨遊心鬰鬰薄晚新晴騎馬出¶
醉思詩侣有同年春歎翰林無暇日雲夫首倡寒玉音¶
蔚章繼和春搜吟此時我亦閉門坐一日風光三處心¶