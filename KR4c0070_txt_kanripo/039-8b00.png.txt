出鎮歸朝但相訪此身應不離東都¶
　　　和河南鄭尹新嵗對雪¶
白雪吟詩鈴閣開故情新興兩徘徊昔經勤苦照書巻¶
今助歡娛飄酒杯楚客難酬郢中曲吳公兼占洛陽才¶
銅街金谷春知否又有詩人作尹來¶
　　　吹笙内人出家¶
雨露難忘君念重電泡易滅妾身輕金刀已剃頭然髮¶
(佛經云若/救頭然)玉管休吹腸斷聲新戒珠從衣裏得初心蓮¶