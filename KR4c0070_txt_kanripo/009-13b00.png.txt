月出照北堂光華滿階墀凉風從西至草木日夜衰桐¶
栁減緑隂蕙蘭消碧滋感物私自念我心亦如之安得¶
長少壯盛衰迫天時人生如石火為樂長苦遲¶
　　　别楊頴士盧克柔殷堯藩¶
倦鳥暮歸林浮雲晴歸山獨有行路子悠悠不知還人¶
生苦營營終日羣動間所務雖不同同歸於不閒扁舟¶
來楚鄉疋馬往秦闗離憂繞心曲宛轉如循環且持一¶
杯酒聊以開愁顔¶