湛湛玉泉色悠悠浮雲身閒心對定水清淨兩無塵手¶
把青笻杖頭戴白綸巾興盡下山去知我是誰人¶
　　　朝囘遊城南¶
朝退馬未困秋初日猶長囘轡城南去郊野正清涼水¶
竹夾小徑縈廻繞川岡仰㸔晚山色俯弄秋泉光青松¶
繫我馬白石為我牀常時簪組累此日和身忘旦隨鵷¶
鷺末暮遊鷗鶴旁機心一以盡兩處不亂行誰辨心與¶
跡非行亦非藏¶