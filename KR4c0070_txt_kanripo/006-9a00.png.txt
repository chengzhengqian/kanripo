　　　觀稼¶
世役不我牽身心常自若晚出㸔田畝閑行旁村落纍¶
纍繞場稼嘖嘖羣飛雀年豐豈獨人禽鳥聲亦樂田翁¶
逢我喜黙起具杯杓歛手笑相延社酒有殘酌媿兹勤¶
且敬藜杖為淹泊言動任天真未覺農人惡停杯問生¶
事夫種妻兒穫筋力苦疲勞衣食常單薄自慙禄位者¶
曽不營農作飽食無所勞何殊衛人鶴¶
　　　聞哭者¶