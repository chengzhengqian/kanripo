　(立名按公此詩内五年為侍臣及宜當早罷去之句/當作於元和五年蓋是年歳滿當改官也以公年計)¶
　(之為三十九歳而公後題舊冩真圖乃曰我年/三十六冩貌在丹青豈别有圖非李放所冩邪)¶
　　　遣懐(自此後詩/在渭村作)¶
寓心身體中寓性方寸内此身是外物何足苦憂愛况¶
有假飾者華簪及髙蓋此又踈於身復在外物外操之¶
多惴慄失之又悲悔乃知名與利得䘮俱為害頽然環¶
堵客蘿蕙為巾帶自得此道來身窮心甚泰¶
　　　渭上偶釣¶