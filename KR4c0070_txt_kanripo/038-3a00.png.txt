樂天樂天來與汝言汝宜拳拳終身行焉物有萬類錮¶
人如鎻事有萬感爇人如火萬類逓來鏁汝形骸使汝¶
未老形枯如柴萬感逓至火汝心懐使汝未死心化為¶
灰樂天樂天可不大哀汝胡不懲往而念來人生百嵗¶
七十稀設使與汝七十期汝今年已四十四却後二十¶
六年能㡬時汝不思二十五六年來事疾速倏忽如一¶
寐往日來日皆瞥然胡為自苦於其間樂天樂天可不¶
大哀而今而後汝宜飢而食渴而飲晝而興夜而寢無¶