有木名櫻桃得地早滋茂葉宻獨承日花繁偏受露迎¶
風暗揺動引鳥自(一作/潛)來去鳥啄子難成風來枝莫住¶
低軟易攀翫佳人屢廻顧色求桃李饒心向松筠妬好¶
是映墻花本非當軒樹所以姓蕭人曽為伐櫻賦¶
有木秋不凋青青在江北謂為洞庭橘美人自移植上¶
受顧盻恩下勤澆溉力實成乃是枳臭苦不堪食物有¶
似是者眞偽何由識美人黙無言對之長歎息中含害¶
物意外矯凌霜色仍向枝葉間潛生刺如棘¶