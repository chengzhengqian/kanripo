誠可戀其奈軒庭窄飲啄雜雞羣年深損標格故鄉渺¶
何處雲水重重隔誰念深籠中七換摩天翮¶
　　　立秋夕有懐夢得¶
露簟&KR2523;竹青風扇蒲葵輕一與故人别再見新蟬鳴是¶
夕涼飈起閒境入幽情逥燈見棲鶴隔竹聞吹笙夜茶¶
一兩杓秋吟三數聲所思渺千里雲水長洲城¶
　　　哭崔常侍晦叔¶
頑賤一拳石精珍百錬金名價既相逺交分何其深中¶