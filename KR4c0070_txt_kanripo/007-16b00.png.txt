　　　題座隅¶
手不任執殳肩不能荷鋤量力揆所用曽不敵一夫幸¶
因筆硯功得升仕進途歴官凡五六禄俸及妻孥左右¶
有兼僕出入有單車自奉雖不厚亦不至飢劬若有人¶
及此傍觀為何如雖賢亦為幸况我鄙且愚伯夷古賢¶
人魯山亦其徒時哉無奈何俱化為餓殍(元魯山山居/阻水食絶而)¶
(終/)念彼益自媿不敢忘斯須平生榮利心破滅無遺餘¶
猶恐塵妄起題此於座隅¶