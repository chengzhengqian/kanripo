得道即無著隨縁西復東貌依年臘老心到夜禪空山¶
宿馴溪虎江行濾水蟲悠悠塵客思春滿碧雲中¶
　　　社日關路作¶
晚景函關路凉風社日天青巖新有鷰紅樹欲無蟬愁¶
立驛樓上厭行官堠前蕭條秋興苦漸近二毛年¶
　　　重到毓材宅有感¶
欲入中門淚滿巾庭花無主兩廻春軒窻簾幕皆依舊¶
只是空堂欠一人¶