原上新墳委一身城中舊宅有何人妓堂賔閣無歸日¶
野草山花又欲春門客空將感恩淚白楊風裏一霑巾¶
　　　宿桐廬館同崔存度醉後作¶
江海漂漂共旅遊一尊相勸散窮愁夜深醒後愁還在¶
雨滴梧桐山館秋¶
　　　江樓望歸(時避難/在越中)¶
滿眼雲水色月明樓上人旅愁春入越鄉夢夜歸秦道¶
路通荒服田園隔虜塵悠悠滄海畔十載避黄巾¶