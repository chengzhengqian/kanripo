日髙猶掩水窻眠枕簟清凉八月天泊處或依酤酒店¶
宿時多伴釣魚船退身江海應無用憂國朝廷自有賢¶
且向錢唐湖上去冷吟閒醉二三年¶
　　　秋寒¶
雪鬢年顔老霜庭景氣秋病看妻檢藥寒遣婢梳頭身¶
外名何有人間事且休澹然方寸内惟擬學虚舟¶
　　　初到郡齋寄錢湖州李蘇州(聊取二郡一哂/故有落句之戲)¶
俱來滄海郡半作白頭翁謾道風煙接何曾笑語同吏¶