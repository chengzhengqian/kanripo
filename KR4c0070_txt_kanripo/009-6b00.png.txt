　　　新豐路逢故人¶
塵土長路晚風煙廢宫秋相逢立馬語盡日此橋頭知¶
君不得意鬱鬱來西遊惆悵新豐店何人識馬周¶
　　　金鑾子晬日(晬將遂切子/生一歳曰晬)¶
行年欲四十有女曰金鑾生來始周歳學坐未能言慙¶
非達者懐未免俗情憐從此累身外徒云慰目前若無¶
夭折患則有婚嫁牽使我歸山計應遲十五年¶
　(立名按雲仙襍記樂天女金鑾十歳忽書北山移文/示家人樂天方買終南紫石欲開文士傳遂輟以勒)¶