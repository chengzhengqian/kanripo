心勞血氣衰未年三十生白髪¶
　　　浩歌行¶
天長地久無終畢昨夜今朝又明日鬢髪蒼浪牙齒疎¶
不覺身年四十七前去五十有幾年把鏡照面心茫然¶
既無長繩繫白日又無大藥駐朱顔朱顔日漸不如故¶
青史功名在何處欲留年少待富貴富貴不來年少去¶
去復去兮如長河東流赴海無廻波賢愚貴賤同歸盡¶
北邙冢墓髙嵯峨古來如此非獨我未死有酒且髙歌¶