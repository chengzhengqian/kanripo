　　　晩起¶
臥聴鼕鼕衙鼓聲起遲睡足長心情華簪脫後頭雖白¶
堆案抛來眼較明閑上籃轝乘興出醉回花舫信風行¶
眀朝更濯塵纓去聞道松江水最清¶
　　　自思益寺次楞伽寺作¶
朝従思益峰遊後晩到楞伽寺歇時照水姿容雖巳老¶
上山筋力未全衰行逢禪客多相問坐倚漁舟一自思¶
猶去懸車十五載休官非早亦非遲¶