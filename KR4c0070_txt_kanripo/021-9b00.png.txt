周萬象土風備四方獨無洛中作能不心悢悢今為春¶
官長始來逰此鄉徘徊伊澗上睥睨嵩少旁遇物輙一¶
詠一詠傾一觴筆下成釋憾巻中同補亡往往顧自哂¶
眼昏鬢蒼蒼不知老將至猶自放詩狂¶
　　　贈蘇少府¶
籍甚二十年今日方欵顔相送嵩洛下論心杯酒間何¶
為(一作/河亞)嬾出入府寮多閉關蒼髪彼此老白日尋常閒¶
朝欲擕手出暮思聨騎還何當挈一榼同宿龍門山¶