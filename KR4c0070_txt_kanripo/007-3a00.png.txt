子孫雖無聞族氏猶未遷毎逢姓陶人使我心依然¶
　　　北亭¶
廬宫山下州湓浦沙邉宅宅北倚髙岡迢迢數千尺上¶
有青青竹竹間多白石茅亭居上頭豁達門四闢前楹¶
巻簾箔北牖施床席江風萬里來吹我涼淅淅日髙公¶
府歸巾笏隨手擲脫衣恣搔首坐卧任所適時傾一杯¶
酒曠望湖天夕口詠獨酌謡目送歸飛翮慚無出塵操¶
未免折腰役偶獲此閒居謬似髙人跡¶