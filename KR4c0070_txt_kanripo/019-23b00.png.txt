江州去日聽箏夜白髪新生不願聞如今格是頭成雪¶
彈到天明亦任君¶
　(立名按容齋隨筆樂天詩云如今格是頭成雪彈到/天明亦任君微之詩隔是身如夢頻來不為名格與)¶
　(隔二字義同格是猶言巳是也今本以不解格字遂/改作況是頭成雪不成語矣古人文集多為妄人改)¶
　(盡可/歎)¶
　　　琵琶¶
絃清撥刺語錚錚背却殘燈就月明賴是心無惆悵事¶
不然爭奈子絃聲¶