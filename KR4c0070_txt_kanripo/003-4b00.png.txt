海漫漫直下無厎旁無邊雲濤煙浪最深處人傳中有¶
三神山山上多生不死藥服之羽化為天仙秦皇漢武¶
信此語方士年年采藥去蓬莱今古但聞名煙水茫茫¶
無覔處海漫漫風浩浩眼穿不見蓬萊島不見蓬萊不¶
敢歸童男丱女舟中老徐福文成多誑誕上元太一虚¶
祈禱君看驪山頂上茂陵頭畢竟悲風吹蔓草何况𤣥¶
元聖祖五千言不言藥不言仙不言白日昇青天¶
　　　　立部伎　刺雅樂之替也(太常選坐部伎無/性識者退入立部)¶