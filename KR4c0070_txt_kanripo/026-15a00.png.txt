何因散地共徘徊人道君才我不才騎少馬蹄生易蹶¶
用稀印鏁澀難開妻知年老添衣絮婢報天寒撥酒醅¶
更媿小胥諮拜表單衫衝雪夜深來¶
　　　池上竹下作¶
穿籬繞舍碧逶迤十畮閑居半是池食飽牕間新睡後¶
脚輕林下獨行時水能性澹為吾友竹解心虚即我師¶
何必悠悠人世上勞心費目覔親知¶
　　　閑出覓春戲贈諸郎官¶