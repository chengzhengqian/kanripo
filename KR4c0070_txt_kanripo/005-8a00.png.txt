智終嵗閑悠悠嘗登御史府亦佐東諸侯手操紏謬簡¶
心運决勝籌宦途似風水君心如虚舟汎然而不有進¶
退得自由今來脱豸冠時往侍龍樓官曹稱心靜居處¶
隨跡幽冬負南簷(一作/榮)日支體甚温柔夏臥北窗風枕¶
席如凉秋南山入舍下酒甕在床頭人間有閒地何必¶
隱林邱顧我愚且昧勞生殊未休一入金門直星霜三¶
四周主恩信難報近地徒乆留終當乞閑官退與夫子¶
遊¶