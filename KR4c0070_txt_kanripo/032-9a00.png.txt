金杯翻汙麒麟袍喧闐夙駕君脂轄酩酊離筵我藉糟¶
好去商山紫芝伴珊瑚鞭動馬頭髙¶
　　　醉别程秀才¶
五度龍門㸃額廻却縁多藝復多才貧泥客路粘難出¶
愁鎻鄉心掣不開何必更遊京國去不如且入醉鄉來¶
吳絃楚調瀟湘弄為我殷勤送一杯(程生善琴尤/能沉湘曲)¶
　　　自詠¶
白衣居士紫芝仙半醉行歌半坐禪今日維摩兼飲酒¶