士殷勤覔排雲馭氣奔如電升天入地求之遍上窮碧¶
落下黄泉兩處茫茫皆不見忽聞海上有仙山山在虛¶
無縹緲間樓閣(一作/殿)玲瓏五雲起其中綽約多仙子中¶
有一人字太真(一作字玉真/又作名玉妃)雪膚花貌參差是金闕西¶
廂叩玉扃轉教小玉報雙成聞道漢家天子使九華帳¶
裏夢魂驚攬衣推枕起徘徊珠箔銀鉤迤邐開雲髻半¶
偏新睡覺花冠不整下堂來風吹仙袂飄飄舉猶似霓¶
裳羽衣舞玉容寂寞淚闌干梨花一枝春帶雨含情凝¶