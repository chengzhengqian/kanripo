愛風巖上攀松葢戀月潭邊坐石稜且共雲泉結縁境¶
他生當作此山僧¶
　　　送舒著作重授省郎赴闕¶
三嵗相依在洛都逰花宴月飽歡娛惜别笙歌多怨咽¶
願留軒葢少踟蹰劒磨光彩依前出鵬舉風雲逐後驅¶
從此求閒應不得更能重醉白家無¶
　　　同諸客嘲雪中馬上妓¶
珊瑚鞭嚲馬踟蹰引手低蛾索一盂腰為逆風成弱栁¶