欲忘其形骸或經時不歸或逾月而返郡守以朝貴遇¶
之不之責時元稹在通州篇詠贈答往来不以數千里¶
為逺嘗與稹書因論作文之大㫖曰夫文尚矣三才各¶
有文天之文三光首之地之文五材首之人之文六經¶
首之就六經言詩又首之何者聖人感人心而天下和¶
平感人心者莫先乎情莫始乎言莫切乎聲莫深乎義¶
詩者根情苗言華聲實義上自賢聖下至愚騃微及豚¶
魚幽及鬼神羣分而氣同形異而情一未有聲入而不¶