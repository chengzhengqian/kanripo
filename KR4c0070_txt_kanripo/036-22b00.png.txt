　　　雪朝乗興欲詣李司徒留守先以五韻戲之¶
夜寒生酒思曉雪引詩情熱飲一兩盞冷吟三五聲鋪¶
花憐地凍銷玉畏天晴好拂烏巾出宜披鶴氅行梁園¶
應有興何不召鄒生¶
　　　贈思黯(前以履道新小灘詩寄思黯報章云請/向歸仁砌下看思黯歸仁宅亦有小灘)¶
為憐清淺愛潺湲一日三回到水邊若道歸仁灘更好¶
主人何故别三年¶
　　　聽歌六絶句¶