　　　　離懷¶
我為憲部入南宫君作尚書鎮浙東老去一時成白首¶
别來七度換春風簪纓假合虚名在筋力銷磨實事空¶
逺地官髙親故少些些談笑與誰同¶
　　　喜與韋左丞同入南省因敘舊以贈之¶
早年同遇陶鈞主利鈍精粗共在鎔(憲宗朝與韋/同入翰林)金劒¶
淬來長透匣鉛刀磨盡不成鋒差肩北省慙非據接武¶
南宫幸再容跛鼈雖遲騏驥疾何妨中路亦相逢¶