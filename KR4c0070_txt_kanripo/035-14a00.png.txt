從朝至暮悶時多鷺臨池立窺魚笱隼傍林飛拂雀羅¶
賴有杯中神聖物百憂無柰十分何¶
　　　雨後秋涼¶
夜來秋雨後秋氣颯然新團扇先辭手生衣不著身更¶
添砧引思難與簟相親此境誰偏覺貧閑老痩人¶
　　　酬夢得早秋夜對月見寄¶
吾衰寡情趣君病嬾經過其柰西樓上新秋明月何庭¶
蕪淒白露池色澹金波況是初長夜東城砧杵多¶