莊店邐迤橋道平不寒不熱好時節鞍馬穩快衣衫輕¶
並轡踟蹰下西岸扣舷容與繞中汀開懐曠達無所繫¶
觸目勝絶不可名荷衰欲黄荇猶緑魚樂自躍鷗不驚¶
翠藻蔓長孔雀尾彩船櫓急寒鴈聲家醖一壺白玉液¶
野花數把黄金英晝逰四㸔西日暮夜話三及東方明¶
暫停杯觴輟吟詠我有狂言君試聽丈夫一生有二志¶
兼濟獨善難得并不能救療生民病即須先濯塵土纓¶
况吾頭白眼已暗終日戚促何所成不如展眉開口笑¶