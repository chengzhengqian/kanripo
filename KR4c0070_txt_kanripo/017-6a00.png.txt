入門惟見一青松藥爐有火丹應伏雲碓無人水自舂¶
(廬山中雲母多故以水/碓擣練俗呼為雲碓)欲問叅同契中事更期何日得¶
從容¶
　　　潯陽春三首(元和十/二年作)¶
　　　　春生¶
春生何處闇周遊海角天涯徧始休先遣和風報消息¶
續教啼鳥說來由展張草色長河畔㸃綴花房小樹頭¶
若到故園應覔我為傳淪落在江州¶