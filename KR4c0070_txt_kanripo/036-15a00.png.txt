露白風清庭户涼老人先著夾衣裳舞腰歌袖抛何處¶
唯對無絃琴一張¶
　　　繼之尚書自余病來寄遺非一又䝉覽醉吟先¶
　　　　生傳題詩以美之今以此篇用伸酬謝¶
衰殘與世日相踈惠好唯君分有餘茶藥贈多因病久¶
衣裳寄早及寒初(所寄贈之/物皆及時)交情鄭重金相似詩韻清¶
鏘玉不如醉傳狂言人盡笑獨知我者是尚書¶
　　　五年秋病後獨宿香山寺三絶句¶