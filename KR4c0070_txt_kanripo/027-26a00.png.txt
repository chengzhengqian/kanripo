但要前塵減無妨外相同雖過酒肆上不離道場中絃¶
管聲非實花鈿色是空何人知此意唯有淨名翁¶
　　　鸚鵡¶
隴西鸚鵡到江東養得經年觜漸紅常恐思歸先剪翅¶
每因餵食暫開籠人憐巧語情雖重鳥憶髙飛意不同¶
應似朱門歌舞妓深藏牢閉後房中¶
　　　聽琵琶妓弹略略¶
腕軟撥頭輕新敎略略成四絃千徧語一曲萬重情法¶