周孔古來稱聖賢借問今何在一去亦不還我無不死¶
藥萬萬隨化遷所未定知者修短遲速間幸及身健日¶
當歌一尊前何必待人勸念此自為歡¶
翳翳踰月隂沉沉連日雨開簾望天色黄雲暗如土行¶
潦毁我墉疾風壞我宇蓬莠生庭院泥塗失場圃邨深¶
絶賔客窗晦無儔侣盡日不下床跳鼃時入户出門無¶
所往入室還獨處不以酒自娛塊然與誰語¶
朝飲一杯酒冥心合元化兀然無所思日髙尚閑臥暮¶