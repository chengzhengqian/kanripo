味苦琴淡音聲稀不懼權豪怒亦任親朋譏人竟無奈¶
何呼作狂男兒每逢羣盜息或遇雲霧披但自髙聲歌¶
庶幾天聽卑歌哭雖異名所感則同歸寄君三十章與¶
君為哭詞¶
　(立名按舊書本傳唐衢應進士乆而不第能為歌詩/意多感發見人文章有所傷歎者讀訖必哭涕泗不)¶
　(能已每與人言論既别發聲一號音辭哀切聞者莫/不泣下故世稱唐衢善哭李肇國史補曰唐衢周鄭)¶
　(客也有文學老而無成惟善哭毎一發聲音調哀切/聞者泣下常遊太原遇享軍酒酣乃哭滿座不樂主)¶
　(人為之/罷宴)¶