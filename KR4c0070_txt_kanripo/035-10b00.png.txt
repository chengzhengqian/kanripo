窗明簾薄透朝光臥整巾簪起下牀背壁燈殘經宿燄¶
開箱衣帶隔年香無情亦任他春去不醉爭銷得晝長¶
一部清商一壺酒與君明日暖新堂¶
　　　春日題乾元寺上方最髙峰亭¶
危亭絶頂四無鄰見盡三千世界春但覺虚空無障礙¶
不知髙下幾由旬廻看官路三條線却望都城一片塵¶
賓客暫逰無半日王侯不到便終身始知天造空閒境¶
不為忙人富貴人¶