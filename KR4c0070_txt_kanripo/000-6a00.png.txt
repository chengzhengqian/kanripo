言載道為何如而豈屑屑嘲風雪弄花草以矜豔麗於¶
雕章者比哉故余嘗讀公諷諭詩見兼濟之志焉讀公¶
閒適詩見獨善之義焉此公所以進退出處無往而不¶
自得也今香山集徧天下顧俗本多訛浸失其舊於是¶
汪西亭氏重編訂而梓之旣蕆事請序於余余惟公之¶
賢史載之公詩之羙元序詳之余能益一語乎哉惟願¶
世之好為詩如余者得公兼濟獨善之志而師之以進¶
於道則於六義也幾矣康熙癸未且月商丘宋犖序¶