　　　　(吾好藥損衣削食鍊鉛燒汞以至於無所成/有所誤柰吾何今吾幸不好彼而自適於杯)¶
　　　　(觴諷詠之間放則放矣庸何傷乎不猶愈於/好彼三者乎此劉伯倫所以聞婦言而不聴)¶
　　　　(王无功所以逰醉鄉而不還也遂率子弟入/酒房環釀甕箕踞仰面長吁太息曰吾生天)¶
　　　　(地間才與行不逮於古人逺矣而富於黔婁/夀於顔淵飽於伯夷樂於榮啓期健於衛叔)¶
　　　　(寶幸甚幸甚餘何求哉若舍吾所好何以送/老因自吟詠懐詩云抱琴榮啓樂縱酒劉伶)¶
　　　　(達放眼看青山任頭生白髪不知天地内更/得幾年活從此到終身盡為閒日月吟罷自)¶
　　　　(哂揭甕潑醅又引數杯兀然而醉既而醉復/醒醒復吟吟復飲飲復醉醉吟相仍若循環)¶
　　　　(然繇是得以幻夢身世浮雲富貴幕席天地/瞬息百年陶陶然昬昬然不知老之将至古)¶