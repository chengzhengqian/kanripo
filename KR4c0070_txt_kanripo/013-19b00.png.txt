厭從薄宦校青簡悔别故山思白雲猶喜蘭臺非傲吏¶
歸時應免動移文¶
　　　凉夜有懷(自此後詩並/未應舉時作)¶
凉風吹枕席白露濕衣裳好是相親夜漏遲天氣凉¶
　　　送武士曹歸蜀(士曹即武/中丞兄)¶
花落鳥嚶嚶南歸稱野情月宜秦嶺宿春好蜀江行鄉¶
路通雲棧郊扉近錦城烏臺陟岡送人羨别時榮¶
　　　江南送北客因憑寄徐州兄弟書(時年/十五)¶