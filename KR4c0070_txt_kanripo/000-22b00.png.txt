内㕑之膳給其食朝慙夕惕已逾半年塵曠漸深憂媿¶
彌劇未申微効又擢清班臣所以授官以来僅經十日食¶
不知味寢不遑安唯思粉身以答殊寵但未獲粉身之¶
所耳今陛下肇臨皇極初授鴻名夙夜憂勤以求致理每¶
施一政舉一事無不合于道便于時者萬一事有不便於¶
時者陛下豈不欲聞之乎萬一政有不合於道者陛下豈¶
不欲知之乎儻陛下言動之際詔令之間小有闕遺稍¶
闗損益臣必宻陳所見?獻所聞但在聖心裁斷而已¶