結構池西廊疏理池東樹此意人不知欲為待月處¶
持刀&KR1833;宻竹竹少風來多此意人不㑹欲令池有波¶
　　　春葺新居¶
江州司馬日忠州刺史時栽松滿後院種栁䕃前墀彼¶
皆非吾土栽種尚忘疲况兹是我宅葺藝固其宜平旦¶
領僕使乗春親指揮移花夾暖室徙竹覆寒池池水變¶
緑色池芳動清輝尋芳弄水坐盡日心熈熈一物苟可¶
適萬縁都若遺設如宅門外有事吾不知¶