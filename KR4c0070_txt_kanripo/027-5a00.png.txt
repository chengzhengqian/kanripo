敢辭稱俗吏且願活疲民常(常/州)未徴黄霸湖(湖/州)猶借寇¶
恂媿無鐺脚政(河北三郡相鄰皆有善政/時謂鐺脚刺史見唐書)徒忝犬牙鄰¶
制誥誇黄絹(美賈常/州也)詩篇占白蘋(美崔吳/興也)銅符抛不得¶
(自謂/也)瓊樹見無因警寐鐘傳夜催衙鼓報晨唯知對胥¶
吏未暇接親賓色變雲迎夏聲殘鳥過春麥風非逐扇¶
梅雨異隨輪武寺山如故(武邱/寺也)王樓月自新(郡内東南/樓名也)¶
池塘閒長草絲竹廢生塵暑遣燒神酎晴敎曬舞茵待¶
還公事了亦擬樂吾身¶