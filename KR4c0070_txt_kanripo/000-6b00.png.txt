詩家好名未有過於唐白傅者旣屬其友元微之排纘¶
長慶集矣而又自編後集為之序復為之記旣以集本¶
付其從子外孫矣而又分貯之東林南禪聖善香山諸¶
寺比於杜元凱峴山碑尤汲汲焉或疑公曠逹不應戚¶
戚於年歳之逾邁沾沾於官秩之遷除計禄奉之損益¶
不知公之進退出處係時事之否泰恒恐後人論世者¶
不得其詳故屢見之篇咏斯則公之微意乎公集自宋¶
李伯珍刋之吴郡何友諒刋之忠州二本均有年譜其¶