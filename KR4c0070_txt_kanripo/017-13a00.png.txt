深山老去惜年華況對東溪野枇杷火樹風來翻絳燄¶
瓊枝日出曬紅紗囘看桃李都無色映得芙蓉不是花¶
爭奈結根深石底無因移得到人家¶
　　　聞李尚書拜相因以長句寄賀微之¶
憐君不久在通川知己新提造化權䕫卨定求才濟世¶
張雷應辨氣衝天那知淪落天涯日正是陶鈞海内年¶
肯向泥中抛折劒不收重鑄作龍泉¶
　　　嵗暮¶