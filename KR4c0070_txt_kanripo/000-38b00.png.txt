遇頗欲奮厲効報苟致身於訏謨之地則兼濟生靈蓄¶
意未果望風為當路者所擠流徙江湖四五年間幾淪¶
蠻瘴自是宦情衰落無意於出處惟以逍遥自得吟詠¶
情性為事大和已後李宗閔李徳裕朋黨事起是非排¶
陷朝昇暮黜天子亦無如之何楊頴士楊虞卿與宗閔¶
善居易妻頴士從父妹也居易愈不自安懼以黨人見¶
斥乃求置身散地冀於逺害凡所居官未嘗終秩率以¶
病免固求分務識者多之五年除河南尹七年復授太¶