何處難忘酒軍功第一髙還鄉隨露布半路授旌旄玉¶
柱剥蔥手金章爛椹袍此時無一琖何以騁雄豪¶
何處難忘酒青門送别多歛襟收涕淚簇馬聴笙歌煙¶
樹灞陵岸風塵長樂坡此時無一琖争柰去留何¶
何處難忘酒逐臣歸故園赦書逢驛騎賀客出都門半¶
面瘴煙色滿衫鄉淚痕此時無一琖何物可招魂¶
　　　　不如來飲酒七首¶
莫隠深山去君應到自嫌齒傷朝水冷貎苦夜霜嚴漁¶