　　　　(前言之戲耳試為留聴與閣下在長安時合/所著詩數百首題為劉白唱和集巻上下去)¶
　　　　(年冬夢得由禮部郎中集賢學士遷蘇州刺/史氷雪塞路自秦徂吳僕方守三川得為東)¶
　　　　(道主閣下為僕税駕十五日朝觴夕詠頗極/平生之歡各賦數篇視草而别嵗月易邁行)¶
　　　　(復周星一往一來忽又盈篋誠知老醜冗長/為少年者所嗤然吳苑洛城相去二三千里)¶
　　　　(捨此何以啓齒而解頤哉嗟乎微之先我去/矣詩敵之勍者非夢得而誰前後相荅彼此)¶
　　　　(非一彼雖無虛可擊此亦非利不行但止交/綏未嘗失律然得雋之句警策之篇多因彼)¶
　　　　(唱此和中得之他人未能發也所以輒自愛/重今復編而次焉以附前集合前三巻題此)¶
　　　　(巻為下遷前下為中命曰劉白呉洛寄和巻自/太和六年冬送夢得之任之作始居易頓首)¶