分逶迤此詩勿遣閒人見見恐與他為笑資白首舊寮¶
知我者憑君一詠向周師(周判官師範蘇杭舊/判官去範字叶韻)¶
　　　　和自勸二首¶
稀稀疎疎繞籬竹窄窄狹狹向陽屋屋中有一曝背翁¶
委置形骸如土木日暮半爐麩炭火夜深一盞紗籠燭¶
不知有益及民無二十年來食官禄就暖移盤檐下食¶
防寒擁被帷中宿秋官月俸八九萬豈徒遣爾身温足¶
勤操丹筆念黄沙莫使飢寒囚滯獄¶