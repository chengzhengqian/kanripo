鉢在當底手跡穿西開玉像殿白佛森比肩斗藪塵埃¶
衣禮拜氷雪顔曡霜為袈裟貫雹為華鬘逼觀疑鬼¶
功其跡非雕鐫次登觀音堂未到聞旃檀上階脫雙履¶
歛足升瑤筵六楹排玉鏡四座敷金鈿黒白自光明不¶
待燈燭燃衆寳互低昂碧珮珊瑚幡風來似天樂相觸¶
聲珊珊白珠垂露凝赤珠滴血殷㸃綴佛髻上合為七¶
寳冠雙瓶白琉璃色若秋水寒隔瓶見舍利圓轉如金¶
丹玉笛何代物天人施祗園吹如秋鶴聲可以降靈仙¶