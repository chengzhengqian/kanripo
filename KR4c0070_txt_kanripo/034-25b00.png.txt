　　　偶作¶
藍輿出即㤀歸舍柴户昬猶未掩闗聞客病時慙體健¶
見人忙處覺心閒清涼秋寺行香去和暖春城拜表還¶
木雁一篇須記取致身才與不才間¶
　　　同夢得酬牛相公初到洛中小飲見贈(時牛相/公初罷)¶
　　　(揚州節度就/拜東都留守)¶
淮南揮手抛紅斾洛下回頭向白雲政事堂中老丞相¶
制科場裏舊将軍宫城煙月饒全占關塞風光請半分¶