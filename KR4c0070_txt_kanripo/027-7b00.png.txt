　(立名按姑蘇志北池又名後池在木蘭堂後/韋白有詩池中有隖隖上有白公手植槐)¶
　　　郡西亭偶詠¶
常愛西亭面北林公私塵事不能侵共閒作伴無如鶴¶
與老相宜只有琴莫遣是非分作界須敎吏隠合為心¶
可憐此道人皆見但要修行功用深¶
　　　故衫¶
闇淡緋衫稱老身半披半曵出朱門袖中吳郡新詩本¶
襟上杭州舊酒痕殘色過梅看向盡故香因洗齅猶存¶