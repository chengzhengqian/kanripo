百歲無多時壯健一春能幾日晴眀相逢且莫推辭醉¶
聽唱陽闗第四聲(第四聲勸君更盡一杯/酒西出陽闗無故人)¶
昨日低睂問疾來今朝收淚弔人回眼前流例君看取¶
且遣琵琶送一杯¶
　(立名按東坡志林舊傳陽闗三疊然今世歌者每句/再疊而巳若通一首言之又是四疊皆非是或每句)¶
　(三唱巳應三疊之說則叢然無復節奏余在密州有/文勛長官以事至密自云得古本陽關其聲宛轉淒)¶
　(斷不類乃知唐本三疊盖如此及在黄州得樂天對/酒云相逢且莫推辭醉聴唱陽闗第四聲注云第四)¶
　(聲勸君更盡一杯酒以此驗之若一句再疊則/此句為第五聲今為第四聲則一句不疊審矣)¶