不住兮死者不迴況乎寵辱豐顇之外物又何常不十¶
去而一來去不可挽兮來不可推無可柰何兮巳焉哉¶
惟天長而地久前無始兮後無終嗟吾生之㡬何寄瞬¶
息乎其中又如太倉之稊米委一粒於萬鍾何不與道¶
逍遥委化從容縱心放志洩洩融融胡為乎分愛惡於¶
生死繫憂喜於窮通倔强其骨髓齟齬其心胷合冰炭¶
以交戰祗自苦兮厥躬彼造物者云何不為此與化者¶
云何不隨或喣或吹或盛或衰雖千變與萬化委一順¶