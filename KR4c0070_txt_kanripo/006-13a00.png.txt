元和九年秋八月月上弦我遊悟真寺寺在王順山去¶
山四五里先聞水潺湲自兹捨車馬始涉藍溪灣手拄¶
青竹杖足蹋白石灘漸怪耳目曠不聞人世喧山下望¶
山上初疑不可攀誰知中有路盤折通巖巔一息幡竿¶
下再休石龕邉龕間長丈餘門户無扃關俯窺不見人¶
石髪垂若鬟驚出白蝙蝠雙飛如雪翻囘首寺門望青¶
崖夾朱軒如擘山腹開置寺於其間入門無平地地窄¶
虗空寛房廊與臺殿髙下隨峰巒巖萼無撮土樹木¶