　　　　軒旦夕對翫偶題七言五韻¶
梁園修竹舊傳名園廢年深竹不生千畝荒涼尋未得¶
百竿青翠種新成牆開乍見重添興牕靜時聞别有情¶
煙葉䝉籠侵夜色風枝蕭颯欲秋聲更登樓望尤堪重¶
千萬人家無一莖(汴州人家/並無竹)¶
　　　重荅汝州李六使君見和憶呉中舊遊五首¶
為憶娃宫與虎邱翫君新作不能休蜀牋寫出篇篇好¶
吳調吟時句句愁洛下林園終共住江南風月㑹重遊¶