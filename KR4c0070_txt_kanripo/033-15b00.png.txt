素是自然色圓因裁製功颯如松起籟飄似鶴翻空盛¶
夏不銷雪終年無盡風引秋生手裏藏月入懐中麈尾¶
斑非匹蒲葵陋不同何人稱相對清痩白鬚翁¶
　　　五月齋戒罷宴徹樂聞韋賓客皇甫郎中飲㑹¶
　　　　亦稀又知欲擕酒饌出齋先以長句呈謝¶
妓房匣鏡滿紅埃酒庫封缾生緑苔居士爾時縁護戒¶
車公何事亦停杯散齋香火今朝散開素盤筵後日開¶
隨意往還君莫怪坐禪僧去飲徒來¶