　　　螡蟆¶
巴徼炎毒早二月蚊蟆生咂膚拂不去遶耳薨薨聲斯¶
物頗微細中人初甚輕如有膚受譖久則瘡痏成痏成¶
無奈何所要防其萌麽蟲何足道潛喻儆人情¶
　　　登龍昌上寺望江南山懷錢舍人¶
騎馬出西郭悠悠欲何之獨上髙寺去一與白雲期虛¶
檻晩蕭洒前山碧參差忽似青龍閤同望玉峰時因詠¶
松雪句永懷鸞鶴姿六年不相見況乃隔榮衰(昔常與/錢舍人)¶