憶昨元和初忝備諫官位是時兵革後生民正憔悴但¶
傷民病痛不識時忌諱遂作秦中吟一吟悲一事貴人¶
皆怪怒閒人亦非訾天髙未及聞荆棘生滿地惟有唐¶
衢見知我平生志一讀興歎嗟再吟垂涕泗因和三十¶
韻手題逺緘寄致我陳杜間賞愛非常意此人無復見¶
此詩猶可貴今日開篋看蠧魚損文字不知何處葬欲¶
問先歔欷終去哭墳前還君一掬淚(陳杜謂子昻與甫/也此詩猶可貴謂)¶
(唐衢/詩也)¶