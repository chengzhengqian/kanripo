　　　詔授同州刺史病不赴任因詠所懐¶
同州慵不去此意復誰知誠愛俸錢厚其如身力衰可¶
憐病判案何似醉吟詩勞逸懸相逺行藏決不疑徒煩¶
人勸諌只合自尋思白髪來無限青山去有期野心惟¶
怕鬧家口莫愁飢賣却新昌宅聊充送老資¶
　　　寄楊六侍郎(時楊初授户部/予不赴同州)¶
西户最榮君好去左馮雖穩我慵來秋風一箸鱸魚膾¶
張翰揺頭喚不回¶