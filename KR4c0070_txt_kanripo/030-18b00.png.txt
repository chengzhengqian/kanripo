書報㣲之晦叔知欲題崔字淚先垂世間此恨偏敦我¶
(敦音堆/見詩注)天下何人不哭兒蟬老悲鳴抛蛻後龍眠驚覺¶
失珠時文章千帙官三品身後傳誰庇廕誰¶
　　　府齋感懷酬夢得(時初喪崔兒夢得以詩相安/云従此期君比瓊樹一枝吹)¶
　　　　(折一枝生故有/此落句以報之)¶
府伶呼喚争先到家醖提攜動輒隨合是人生開眼日¶
自當年老歛睂時丹砂鍊作三銖土𤣥髪看成一把絲¶
勞寄新詩逺安慰不聞枯樹更生枝¶