　　　秋涼閒卧¶
殘暑晝猶長早涼秋尚嫩露荷散清香風竹含疎韻幽¶
閒竟日卧衰病無人問薄暮宅門前槐花深一寸¶
　　　酬思黯相公見過敝居戲贈¶
軒蓋光照地行人為徘徊呼傳君子出乃是故人來訪¶
我入窮巷引君登小臺臺前多竹樹池上無塵埃貧家¶
何所有新酒三兩杯欵曲語上馬從容復遲逥留守不¶
外宿日斜宫漏催但留金刀贈未接玉山頽家醖不敢¶