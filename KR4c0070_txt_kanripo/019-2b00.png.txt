　　　初除主客郎中知制誥與王十一李七元九三¶
　　　　舍人中書同宿話舊感懷¶
閒宵靜話喜還悲聚散窮通不自知巳分雲泥行異路¶
忽驚雞鶴宿同枝紫垣曹署榮華地白髪郎官老醜時¶
莫怪不如君氣味此中來校十年遲¶
　　　西省對花憶忠州東坡新花樹因寄題東樓¶
每看闕下丹青樹不忘天邊錦繡林西掖垣中今日眼¶
南賓樓上去年心花含春意無分别物感人情有淺深¶