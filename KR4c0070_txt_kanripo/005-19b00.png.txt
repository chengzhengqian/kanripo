云君不知位重多憂虞北里有寒士甕牖繩為樞出扶¶
桑藜杖入臥蝸牛廬散賤無憂患心安體亦舒東鄰有¶
富翁藏貨徧五都東京收粟帛西市鬻金珠朝營暮計¶
算晝夜不安居西舍有貧者匹婦配匹夫布裙行賃舂¶
短褐坐傭書以此求口食一飽欣有餘貴賤與貧富髙¶
下雖有殊憂樂與利害彼此不相踰是以逹人觀萬物¶
同一途但未知生死勝負兩何如遲疑未知間且以酒¶
為娛¶