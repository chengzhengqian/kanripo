　　　遇物感興因示子弟¶
聖擇狂夫言俗信老人語我有老狂詞聽之吾語汝吾¶
觀器用中劍鋭鋒多傷吾觀形骸内骨勁齒先亡寄言¶
處世者不可苦剛強龜性愚且善鳩心鈍無惡人賤拾¶
支牀鶻欺擒煖脚寄言立身者不得全柔弱彼固罹禍¶
難此未免憂患(平/聲)于何保終吉強弱剛柔間上遵周孔¶
訓旁鑒老莊言不惟鞭其後亦要軛其先¶
　　　首夏南池獨酌¶