(雜詩賣於市/肆之中也)其甚者至於盜竊名姓苟求自售雜亂間¶
厠無可奈何予嘗於平水市中(原注鏡湖/傍草市名)見村校諸童¶
競習歌詠召而問之皆對曰先生教我樂天微之詩固¶
亦不知予之為微之也又雞林賈人求市頗切自云本¶
國宰相毎以百金換一篇其甚偽者宰相輒能辨别之¶
自篇章以來未有如是流傳之廣者長慶四年樂天自¶
杭州刺史以右庶子詔還予時刺㑹稽因得盡徵其文¶
手自排纂成五十巻凡二千一百九十一首(按舊書本/傳載此序)¶