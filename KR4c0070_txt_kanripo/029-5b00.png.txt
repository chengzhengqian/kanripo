少年莫聴白君頭¶
　　　雙鸚鵡¶
緑衣整頓雙棲起紅觜分明對語時始覺琵琶絃莽鹵¶
方知吉了舌參差鄭牛識字吾常歎(諺云鄭元家牛/觸牆成八字)丁¶
鶴能歌爾亦知若稱白家鸚鵡鳥籠中兼合解吟詩¶
　　　贈朱道士¶
儀容白晳上仙郎方寸清虚内道場兩翼化生因服藥¶
三尸餓死為休糧醮壇北向宵占斗寢室東開早納陽¶