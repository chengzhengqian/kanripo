木落天晴山翠開愛山騎馬入山來心知不及柴桑令¶
一宿西林便欲(一作/却)囘(柴桑令劉/遺民也)¶
　(立名按侯鯖録云近見士子多使柴桑令/為陶淵明不知劉遺民曽作柴桑令也)¶
　　　江樓宴别¶
樓中别曲催離酌燈下紅裙間緑袍縹緲楚風羅綺薄¶
錚鏦越調管絃髙寒流帶月澄如鏡夕吹和霜利似刀¶
尊酒未空歡未盡舞腰歌袖莫辭勞¶
　　　題山石榴花¶