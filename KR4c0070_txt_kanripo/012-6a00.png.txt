江左覊遊費時日贈我一篇行路吟吟之句句披沙金¶
嵗月徒催白髪貌泥塗不屈青雲心誰㑹茫茫天地意¶
短才獲用長才棄我隨鵷鷺入煙雲謬上丹墀為近臣¶
君同鸞鳯棲荆棘猶著青袍作選人惆悵知賢不能薦¶
徒為出入蓬萊殿月慙諫紙二百張嵗媿俸錢三十萬¶
大抵浮榮何足道幾度相逢即身老且傾斗酒慰覊愁¶
重話符離問舊遊北巷鄰居幾家去東林舊院何人住¶
武里邨花落復開流溝山色應如故感此酬君千字詩¶