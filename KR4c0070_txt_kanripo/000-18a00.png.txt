刻然年譜亦多襲紀事之誤而文加略焉似未見宋譜¶
者盖舊本之亡久矣竊不自揆參考志傳旁證諸家次¶
為年譜一巻不過約略其出處先後之大㮣俾讀公詩¶
者雖編次失舊猶得按嵗月以考之耳¶
詩中箋釋皆原注間有増入者則為按字以别之但就¶
本詩之可考者而已不復蔓引他書妄託箋注自惟淺¶
陋不足以注古人詩而公詩亦非撏撦餖飣所能摸索¶
也¶