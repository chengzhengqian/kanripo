　　　仲夏齋戒月¶
仲夏齋戒月三旬斷腥羶自覺心骨爽行起身翩翩始¶
知絶粒人四體更輕便初能脱病患久必成神仙禦冦¶
馭冷風赤松游紫煙常疑此説謬今乃知其然我年過¶
半百氣衰神不全已垂兩鬢絲難補三丹田但減葷血¶
味稍結清浄縁脱巾且修養聊以終天年¶
　　　除官去未間¶
除官去未間半月恣逰討朝尋霞外寺暮宿波上島新¶