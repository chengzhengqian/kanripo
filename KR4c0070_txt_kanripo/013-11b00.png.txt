春來無伴閒遊少行樂三分減二分何况今朝杏園裏¶
閒人逢盡不逢君¶
　(立名按摭言曲江遊賞雖云自神龍以來然盛於開/元之末國史補曲江大㑹此為下第舉人邇來漸侈)¶
　(靡皆為上例所占向之下第舉人不復預矣又云勅/下後人置皮袋例以圗章酒器錢絹實其中逢花即)¶
　(飲故張籍詩云無人不借花園宿到處皆攜酒器行/其皮囊狀元録事同㸃撿闕一則罰金曲江之宴行)¶
　(市羅列闤闠為之半空公卿家以是日揀選東床車/馬闐塞莫可殫述太平寰宇記曲江池漢武帝所造)¶
　(名為宜春苑其水曲折有似廣陵之江故名之韋述/記云漢為樂遊苑於曲江池乃世祖設以校文之所)¶
　(唐以進士每年登科第賜宴/於此葢不忘校文之義也)¶