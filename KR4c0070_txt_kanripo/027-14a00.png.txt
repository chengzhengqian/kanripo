　(路旁茅舍中老父嫗及處女環火而坐嫗自外挈酒/壺至曰以君冒寒且進一杯澄因揖遜曰始自主人)¶
　(翁即巡澄當婪尾盖以藍為婪當婪尾者謂最在後/飲也石林燕語云唐人言藍尾多不同藍多作啉為)¶
　(貪啉之意出扵侯白酒律謂酒巡匝末坐者連飲三/杯為藍尾蓋末坐逺酒行到常遲故連飲以慰之然)¶
　(白公三杯之句只謂酒之/巡數耳安有連飲者哉)¶
　　　正月三日閒行¶
黄鸝巷口鶯欲語烏鵲河頭氷欲消(黄鸝坊名/烏鵲河名)緑浪東¶
西南北水紅闌三百九十橋(蘇之官/橋大數)鴛鴦蕩漾雙雙翅¶
楊柳交加萬萬條借問春風來早晩只従前日到今朝¶