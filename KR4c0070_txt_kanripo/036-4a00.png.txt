　(明年有去歳樓中别栁枝自註云/樊蠻也二妓者皆以栁枝目之云)¶
　　　　就暖偶酌戲諸詩酒舊侣¶
低屏軟褥臥藤牀舁向前軒就日陽一足任他為外物¶
三杯自要沃中腸頭風若見詩應愈齒折仍誇笑不妨¶
細酌徐吟猶得在舊遊未必便相忘¶
　　　　嵗暮呈思黯相公皇甫朗之及夢得尚書¶
嵗暮皤然一老夫十分流輩九分無莫嫌身病人扶侍¶
猶勝無身可遣扶¶