唯是名銜人不㑹毗耶長者白尚書¶
　　　初致仕後戲酬留守牛相公(并呈分司/諸寮友)¶
南北東西無所羈挂冠自在勝分司看花嘗酒多先到¶
拜表行香盡不知炰筍烹魚飽餐後擁袍枕臂醉眠時¶
報君一語君應笑兼亦無心羨保釐¶
　　　問諸親友¶
七十人難到過三更較稀占花租野寺定酒典朝衣趁¶
醉春多出貪歡夜未歸不知親故口道我是耶非¶