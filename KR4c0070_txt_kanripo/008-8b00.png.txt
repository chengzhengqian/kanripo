寂寞朝闕空喧煩唯兹郡閣内囂静得中間¶
　　　詠懐¶
昔為鳳閣郎今為二千石自覺不如今人言不如昔昔¶
雖居近宻終日多憂惕有詩不敢吟有酒不敢喫今雖¶
在疎逺竟歳無牽役飽食坐終朝長歌醉通夕人生百¶
年内疾速如過隙先務身安閒次要心歡適事有得而¶
失物有損而益所以見道人觀心不觀跡¶
　　　立春後五日¶