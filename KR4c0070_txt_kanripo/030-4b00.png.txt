豈是交親向我疎老慵自愛閉門居近來漸喜知聞斷¶
免惱嵇康索報書¶
　　　酬别㣲之(臨都驛/醉後作)¶
澧頭峽口錢唐岸三別都經二十年且喜筋骸俱健在¶
勿嫌鬚鬢各皤然君歸北闕朝天帝我住東京作地仙¶
博望自來非棄置承明重入莫拘牽醉收杯杓停燈語¶
寒展衾裯對枕眠猶被分司官繫絆送君不得過甘泉¶
　　　予與微之老而無子發扵言歎著在詩篇今年¶