多獨得幽懐竟誰知悠然心中語自問來何遲¶
朝衣薄且健晩簟清仍滑社近燕影稀雨餘蟬聲歇閒¶
中得詩境此境幽難説露荷珠自傾風竹玉相戞誰能¶
一同宿共翫新秋月暑退早凉歸池邊好時節¶
　　　中隱¶
大隱住朝市小隱入邱樊邱樊太冷落朝市太囂諠不¶
如作中隱隱在畱司官似出復似處非忙亦非閒不勞¶
心與力又免飢與寒終嵗無公事隨月有俸錢君若好¶