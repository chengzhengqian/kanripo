德不識此何辜¶
　　　東坡種花二首¶
持錢買花樹城東坡上栽但購有花者不限桃杏(一作/李)¶
梅百果參雜種千枝次第開天時有早晩地力無高低¶
紅者霞豔豔白者雪皚皚遊蜂逐不去好鳥亦栖来前¶
有長流水下有小平臺時拂臺上石一舉風前杯花枝¶
䕃我頭花蕊落我懷獨酌復獨詠不覺日平西巴俗不¶
愛花竟春無人來唯此醉太守盡日不能廻¶