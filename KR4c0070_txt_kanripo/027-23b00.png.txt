荷生欲徧桃李種仍新好住湖堤上長畱一道春¶
　　　齊雲樓晩望偶題十韻兼呈馮侍御周殷二協¶
　　　　律(樓在/蘇州)¶
潦倒宦情盡蕭條芳歲闌欲辭南國去重上北城看複¶
疊江山壯平鋪井邑寛人稠過揚府坊鬧半長安插霧¶
峰頭没穿霞日脚殘水光紅漾漾樹色緑漫漫約畧畱¶
遺愛殷勤念舊歡病抛官職易老别友朋難九月全無¶
熱西風亦未寒齊雲樓北面半日凭闌干¶