(未見若/子綦也)子綦曰偃不亦善乎而問之也今者吾喪我汝¶
知之乎(吾喪我我自忘矣我自忘矣天下有何/物足識哉故都忘外内然後超然俱得)汝聞人¶
籟而未聞地籟汝聞地籟而未聞天籟夫(籟簫也簫管/參差宫商異)¶
(律故音短長髙下萬殊之聲聲雖萬殊而所稟之度一/也然則優劣無所錯其間矣況之風物異音同是而咸)¶
(自取焉則天/地之籟見矣)子游曰敢問其方子綦曰夫大塊噫氣其¶
名為風(塊者無物也噫氣者豈有物哉氣塊然而自噫/耳物之生也莫不塊然而自生則塊然之體大)¶
(矣故遂以大塊為名○塊苦怪反大朴之貌淮南子作/大昧解者或以為無或以為元氣或以為混成或以為)¶
(天謬也噫乙/戒反一音蔭)是唯無作作則萬竅怒號(言風唯無作作/則萬竅皆怒動)¶