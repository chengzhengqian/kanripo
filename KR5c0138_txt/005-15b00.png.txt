水靜則明燭鬚眉平中准大匠取法焉水靜猶明而况¶
精神聖人之心靜乎天地之鍳也萬物之鏡也(夫有其/具而任)¶
(其自為故所/照無不洞明)夫虚靜恬淡寂漠無為者天地之平而道¶
德之至(凡不平不至/者生於有為)故帝王聖人休焉(未嘗/動也)休則虚虚¶
則實實者倫矣(倫理/也)虚則靜靜則動動則得矣(不失其/所以動)¶
靜則無為無為也則任事者責矣(夫無為也則羣才萬/品各任其事而自當)¶
(其責矣故曰巍巍乎舜禹之/有天下而不與焉此之謂也)無為則俞俞俞俞者憂患¶
不能處年夀長矣(俞俞然從容/自得之貌)夫虚靜恬淡寂漠無為¶