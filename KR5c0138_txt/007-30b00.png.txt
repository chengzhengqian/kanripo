忘之也予與若終不近也以其知之也狂屈聞之以黄¶
帝為知言(明夫自然者非言知之所得故當昧乎無言/之地是以先舉不言之標而后寄明於黄帝)¶
(則夫自然之㝠物/槩乎可得而見也)天地有大美而不言四時有明法而¶
不議萬物有成理而不説(此孔子之所以云予欲無/言○大美謂覆載之美也)聖¶
人者原天地之美而達萬物之理是故至人無為(任其/自為)¶
(而/已)大聖不作(唯因/任也)觀於天地之謂也(觀其形容象其物/宜與天地不異)¶
今彼神明至精與彼百化(百物自化而/神明不奪)物已死生方圎¶
莫知其根也(夫死者已自死生者已自生圓者已自/圎方者已自方未有為其根者故莫知)扁¶