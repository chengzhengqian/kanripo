(萬物而𤣥同彼我冺然與/天下為一而内外同福也)迷陽迷陽無傷吾行(迷陽猶/亡陽也)¶
(亡陽任獨不蕩於外則吾行全矣天下皆全其吾/則凡稱吾者莫不皆全也○迷陽伏陽也言詐狂)吾行¶
郤曲無傷吾足(曲成其形/各自足矣)山木自寇也膏火自煎也桂¶
可食故伐之漆可用故割之人皆知有用之用而莫知¶
無用之用也(有用則與彼為功無用則自全其生夫割/肌膚以為天下者天下之所知也使百姓)¶
(不失其自全而彼我俱適/者俛然不覺妙之在身也)¶
　　徳充符第五(徳充於内應物於外外内𤣥/合信若符命而遺其形骸也)¶
魯有兀者王駘從之遊者與仲尼相若(弟子多少敵孔/子○兀五忽反)¶