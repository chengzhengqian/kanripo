(徐所列反無方/李云方道也)其知適足以知人之過而不知其所以¶
過(不知民過之由已故罪責於/民而不自改○其知音智)若然者吾奈之何蘧伯¶
玉曰善哉問乎戒之慎之正女身哉(反覆與㑹俱/所以為正身)形莫¶
若就心莫若和(形不乖迕/和而不同)雖然之二者有患就不欲入¶
(就者形順入/者還與同)和不欲出(和者義濟出/者自顯伐)形就而入且為顛¶
為滅為崩為蹶(若還與同則是顛危而不扶持與彼俱/亡矣故當模格天地但不立小異耳)¶
心和而出且為聲為名為妖為孽(自顯和之且有含垢/之聲濟彼之名彼將)¶
(惡其勝已妄生妖孽故當悶然若晦𤣥同光塵然後/不可得而親不可得而疎不可得而利不可得而害)彼¶