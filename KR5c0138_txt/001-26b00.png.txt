利害之端乎(況利害於死生/愈不足以介意)瞿鵲子問乎長梧子曰吾¶
聞諸夫子聖人不從事於務(務自來而理自應耳非從/而事之也長梧子居長梧)¶
(下因以為名名丘/封人也瞿鵲之師)不就利不違害(任而直前/無所避就)不喜求(求/之)¶
(不喜直/取不怒)不縁道(獨至/者也)無謂有謂有謂無謂(凡有稱謂者/皆非吾所謂)¶
(也彼各自謂耳故無彼/有謂而有此無謂也)而逰乎塵垢之外(凡非真性/皆塵垢也)夫¶
子以為孟浪之言而我以為妙道之行也吾子以為奚¶
若長梧子曰是黄帝之所聽熒也而丘也何足以知之¶
且女亦大早計見卵而求時夜見彈而求鴞炙(夫物有/自然理)¶