(自成又/奚為哉)知命不能規乎其前丘以是日徂(不係於前與/變俱徃故曰)¶
(徂○徂/病也)吾終身與女交一臂而失之可不哀與(夫變化/不可執)¶
(而留也故雖執臂相守而不能令停若哀死者則/此亦可哀也今人未嘗以此為哀奚獨哀死耶)女殆¶
著乎吾所以著也彼已盡矣而女求之以為有是求馬¶
於唐肆也(唐肆非停馬處也言求向者之有不可復得/也人之生若馬之過肆耳恒無駐須臾新故)¶
(之相續不舍晝夜也著見也言女殆見吾所以見者耳/吾所以見者日新也故已盡矣安得有之○著音張慮)¶
(反又一音張畧反吾所以著者外化也女殆庻於此耳/吾一不化者則非女所及也是求馬於唐肆也唐肆非)¶
(停馬處也又/云唐停也)吾服女也甚㤀(服者思存之謂也甚忘謂/過去之速也言女去忽然)¶