(天陰生糞上見日則死一名日及故不知月之終始也/糞上芝朝生暮死晦者不及朔朔者不及晦一名舜英)¶
(朝生暮落木槿也晦㝠也朔旦也蛄音姑蟪蛄寒蟬也/一名蝭蟧春生夏死夏生秋死蛁勞也或曰山蟬秋鳴)¶
(者不及春春鳴者不及秋廣雅云蟪蛄蛁勞也即楚詞/所云寒螿者也𡨕靈木名也江南生以葉生為春葉落)¶
(為秋此木以二千歳為一年椿木一名橓橓木槿也此/木三萬二千歳為一年彭祖名鏗堯臣封於彭城歴虞)¶
(夏至商年七百歳故以久夀見聞世本云姓籛名鏗在/商為守藏史在周為柱下史年八百歳一云即老子也)¶
湯之問棘也是已(湯之問棘亦云物各有極任之則條/暢故莊子以所問為是也○棘湯時)¶
(賢/人)窮髮之北有㝠海者天池也有魚焉其廣數千里未¶
有知其脩者其名為鯤有鳥焉其名為鵬背若泰山翼¶