(傷於熱也芘本亦作庇賴音/賴蔭也可以蔭芘千乘也)子綦曰此何木也哉此必¶
有異材夫仰而視其細枝則拳曲而不可以為棟梁俯¶
而視其大根則軸解而不可以為棺槨咶其葉則口爛¶
而為傷嗅之則使人狂醒三日而不已子綦曰此果不¶
材之木也以至於此其大也嗟乎神人以此不材(天王/不材)¶
(於百官故百官御其事而明者為之視聰者為之聽知/者為之謀勇者為之扞夫何為哉𤣥黙而已而羣材不)¶
(失其當則不材乃材之所至賴也故天下樂推而不厭/乘萬物而無害也○解如衣軸之直解也咶食紙反嗅)¶
(許救/反)宋有荆氏者宜楸柏桑其拱把而上者求狙猴之¶