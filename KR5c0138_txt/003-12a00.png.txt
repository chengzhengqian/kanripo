(土壤而已取/㣲滅至賤)彼近吾死而我不聽我則悍矣彼何罪焉¶
(死生猶晝夜耳未足為逺也時當死亦非所禁而横有/不聽之則適足悍逆於理以⬤其死矣速由於我悍非)¶
(死之罪也彼謂死耳/在生故以死為彼)夫大塊載我以形勞我以生佚我¶
以老息我以死故善吾生者乃所以善吾死也(理常/俱也)今¶
大冶鑄金金踴躍曰我且必為鏌鋣大冶必以為不祥¶
之金今一犯人之形而曰人耳人耳夫造化者必以為¶
不祥之人(人耳人耳唯願為人也亦猶金之踴躍也皆/知金之不祥而不能任其自化夫變化之道)¶
(靡所不遇今一遇人形豈故為哉生非故為時自生耳/然而有之不亦妄乎○鏌音莫鋣以嗟反鏌鋣劍名)¶