歎也仲尼見之而不言(己知其/心矣)子路曰吾子欲見温伯¶
雪子乆矣見之而不言何耶仲尼曰若夫人者目擊而¶
道存矣亦不可以容聲矣(目裁徃意已達無所/容其德音也擊動也)顔淵問¶
於仲尼曰夫子步亦步夫子趨亦趨夫子馳亦馳夫子¶
奔逸絶塵而囘瞠若乎後矣夫子曰囘何謂耶曰夫子¶
步亦步也夫子言亦言也夫子趨亦趨也夫子辯亦辯¶
也夫子馳亦馳也夫子言道囘亦言道也及奔逸絶塵¶
而囘瞠若乎後者夫子不言而信不比而周無器而民¶