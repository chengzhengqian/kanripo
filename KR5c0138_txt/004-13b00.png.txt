(則不加刑而自息也○/擿持赤反義與擲字同)焚符破璽而民朴鄙(除矯詐之/所賴者則)¶
(無以行/其姦巧)掊斗折衡而民不争(夫小平乃大不/平之所用也)殫殘天下¶
之聖法而民始可與論議(外無所矯則内全我朴而無/自失之言也○殫音丹盡也)¶
擢亂六律鑠絶竽瑟塞瞽曠之耳而天下始人含其聰矣¶
滅文章散五采膠離朱之目而天下始人含其明矣(夫/聲)¶
(色離曠有耳目者之所貴也受生有分而以所貴引之/則性命喪矣若乃毁其所貴棄彼任我則聰明各全人)¶
(含其/真也)毁絶鉤繩而棄規矩攦工倕之指而天下始人有¶
其巧矣故曰大巧若拙(夫以蜘蛛蛣⬤之陋而布網轉/丸不求之於工匠則萬物各有)¶