三者異名同實其指一也嘗相與遊乎無何有之宫同¶
合而論無所終窮乎(若逰有則不能周徧咸也故同合/而論之然后知道無不在知道之)¶
(無不在然后能曠然/無懐而逰彼無窮也)嘗相與無為乎澹而靜乎漠而清¶
乎調而間乎(此皆無為故/也○間音閑)寥己吾志(寥然/空虚)無徃焉而不¶
知其所至(志茍寥然則無所徃矣無徃焉故徃而不/知其所至有徃焉則理未動而志已驚矣)去¶
而來不知其所止(斯順/之也)吾已徃來焉而不知其所終(但/徃)¶
(來不由於知耳不為不徃來也徃/來者自然之常理也其有終乎)彷徨乎馮閎大知入¶
焉而不知其所窮(馮閎者虚廓之謂也大知逰乎廖廓/恣變化之所如故不知也○馮皮氷)¶