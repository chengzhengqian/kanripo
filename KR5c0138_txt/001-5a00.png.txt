(鳥之自得/於一方也)而宋榮子猶然笑之(未能齊故有笑○宋榮/子宋國人也賢者也猶)¶
(然笑之猶笑貌/案謂猶以為笑)且舉世而譽之而不加勸舉世而非之¶
而不加沮(審自/得也)定乎内外之分(内我而/外物)辨乎榮辱之竟¶
(榮已而辱人/○竟居領反)斯已矣(亦不能/復過此)彼其於世未數數然也(足/於)¶
(身故間於世也/○數數音朔)雖然猶有未樹也(唯能自是耳未能無/所不可也○樹立也)¶
(未能至/德也)夫列子御風而行泠然善也(泠然輕妙之貌○/列子鄭人名禦宼)¶
(得風征乗風而行與/鄭穆公同時泠音零)旬有五日而後反(茍有待焉則雖/御風而行不能)¶
(以一時/而周也)彼於致福者未數數然也(自然御風行耳非/數數然求之也)此¶