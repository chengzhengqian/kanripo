狐文豹棲於山林伏於巖穴靜也夜行晝居戒也雖飢¶
渴隱約猶且胥疏於江湖之上而求食焉定也然且不¶
免於罔羅機辟之患是何罪之有哉其皮為之灾也今¶
魯國獨非君之皮耶吾願君刳形去皮洒心去欲而逰¶
於無人之野(欲令無其身忘其國而任其自化也○豐大/也胥相疏草謂相望疏草也補相視疏逺無)¶
(人之/處)南越有邑焉名為建德之國(寄之南越取其/去魯之逺也)其民¶
愚而朴少私而寡欲知作而不知藏與而不求其報不¶
知義之所適不知禮之所将猖狂妄行乃蹈乎大方(各/恣)¶