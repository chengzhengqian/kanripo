來仲尼曰天下有大戒二其一命也其一義也子之愛¶
親命也不可解於心(自然結固/不可解也)臣之事君義也無適而¶
非君也無所逃於天地之間(千人聚不以一人為主不/亂則散故多賢不可以多)¶
(君無賢不可以無君此/天人之道必至之宜)是之謂大戒(若君可逃而親可/解則不足戒也)¶
是以夫事其親者不擇地而安之孝之至也夫事其君¶
者不擇事而安之忠之盛也自事其心者哀樂不易施¶
乎前知其不可奈何而安之若命徳之至也(知不可奈/何者命也)¶
(而安之則無哀無樂何易施之有哉故㝠然以所遇為/命而不施心於其間冺然與至當為一而無休戚於其)¶