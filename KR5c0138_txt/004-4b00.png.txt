(虧矜仁尚義失其常然/以之死地乃大惑也)何以知其然邪自虞氏招仁義¶
以撓天下也天下莫不奔命於仁義(夫與物無傷者非/為仁也而仁迹行)¶
(焉令萬理皆當者非為義也而義功見焉故當而無傷/者非仁義之招也然而天下奔馳棄我殉彼以失其常)¶
(然故亂心不由於醜而恒在美色撓世不出/於惡而恒由仁義則仁義者撓天下之具也)是非以仁¶
義易其性與(雖虞氏無易之情而/天下之性固以異矣)故嘗試論之自三代¶
以下者天下莫不以物易其性矣(自三代以上實有無/為之迹無為之迹亦)¶
(有為者之所尚也尚之則失自然之素故雖聖人有/不得已或以槃夷之事易⬤拱之性而况悠悠者哉)小¶
人則以身殉利士則以身殉名大夫則以身殉家聖人¶