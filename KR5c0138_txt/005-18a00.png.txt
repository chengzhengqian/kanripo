而用天下下必有為為天下用此不易之道也(無為之/言不可)¶
(不察也夫用天下者亦有用之為耳然自得此為率性/而動故謂之無為也今之為天下用者亦自得耳但居)¶
(下者親事故雖舜禹為臣猶稱有為故對上下則君靜/而臣動比古今則堯舜無為而湯武有事然各用其性)¶
(而天機𤣥發則古今/上下無為誰有為也)故古之王天下者知雖落天地不¶
自慮也辯雖彫萬物不自説也能雖窮海内不自為也¶
(夫在上者患於不能無為而代人臣之所司使咎繇不/得行其明斷后稷不得施其播殖則羣才失其任而主)¶
(上困於役矣故冕旒垂目而付之天下天下皆得其自/為斯乃無為而無不為者也故上下皆無為矣但上之)¶
(無為則用下下之/無為則自用也)天不産而萬物化地不長而萬物育¶