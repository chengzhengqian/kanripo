耶孔子曰善哉女問昔者管子有言丘甚善之曰禇小¶
者不可以懐大綆短者不可以汲深夫若是者以為命¶
有所成而形有所適也夫不可損益(故當任/之而已)吾恐囘與¶
齊侯言堯舜黄帝之道而重以燧人神農之言彼将内¶
求於已而不得不得則惑人惑則死(内求不得将求於/外舍内求外非惑)¶
(如/何)且女獨不聞邪昔者海鳥止於魯郊魯侯御而觴之¶
於廟奏九韶以為樂具太牢以為膳鳥乃眩視憂悲不¶
敢食一臠不敢飲一杯三日而死此以己養飬鳥也非¶