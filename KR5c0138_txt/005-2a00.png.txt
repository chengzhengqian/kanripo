子曰夫道載覆萬物者也洋洋乎大哉君子不可以不¶
刳心焉(有心則累其自然故當刳而去/之○夫子莊子也一云老子也)無為為之之謂¶
天(不為此為而此/為自為乃天道)無為言之之謂德(不為此言而此/言自言乃真德)愛¶
人利物之謂仁(此任其性/命之情也)不同同之之謂大(萬物萬形/各止其分)¶
(不引彼以同/我乃成大耳)行不崖異之謂寛(𤣥同彼我則萬/物自容故有餘)有萬不¶
同之謂富(我無不同故/能獨有斯萬)故執德之謂紀(德者人/之綱要)德成之¶
謂立(非德而成/者不謂立)循於道之謂備(夫道非/偏物也)不以物挫志之¶
謂完(内自/得也)君子明於此十者則韜乎其事心之大也(心/大)¶