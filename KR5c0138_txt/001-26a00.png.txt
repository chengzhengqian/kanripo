(為夫/人)自我觀之仁義之端是非之塗樊然殽亂吾惡能¶
知其辯(夫利於彼者或害於此而天下之彼我無窮則/是非之竟無常故唯莫之辯而任其自是然後)¶
(蕩然/俱得)齧缺曰子不知利害則至人固不知利害乎(未能/妙其)¶
(不知故猶嫌至人當/知之斯懸之未解也)王倪曰至人神矣(無心而/無不順)大澤焚¶
而不能熱河漢沍而不能寒疾雷破山風振海而不能¶
驚(夫神全形具而體與物𡨕者雖涉至變/而未始非我故蕩然無蠆介於胷中也)若然者乗雲¶
氣(寄物而行/非我動也)騎日月(有晝夜而/無死生也)而逰乎四海之外(夫唯/無其)¶
(知而任天下之自為/故馳萬物而不窮也)死生無變於己(與變為體故/死生若一)而況¶