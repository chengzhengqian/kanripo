故朝夕賦斂而毫末不挫(當故/無損)而况有大塗者乎(泰然無/執用天)¶
(下之自為斯大通之塗也/故曰經之營之不日成之)孔子圍於陳蔡之間七日不¶
火食太公任徃弔之曰子幾死乎曰然子惡死乎曰然(自/同)¶
(於好惡耳聖/人無好惡也)任曰予嘗言不死之道東海有鳥焉名曰¶
意怠其為鳥也翂翂翐翐而似無能引援而飛迫脅而¶
棲(既𢎞大舒緩又心無常/係○翂音分翐音秩)進不敢為前退不敢為後(常/從)¶
(容處/中)食不敢先嘗必取其緒(其於隨物而已/○緒次緒也)是故其行¶
列不斥(與羣俱也○行/戸剛反下亂行)而外人卒不得害是以免於患¶