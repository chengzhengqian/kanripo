孝已憂而曽參悲(是以至人無心而應物唯變所適○/孝已殷髙宗之太子曽參李云至孝)¶
(為父所憎嘗見/絶糧而後蘇)木與木相摩則然金與火相守則流隂¶
陽錯行則天地大絯於是乎有雷有霆水中有火乃焚¶
大槐(所謂錯行○絯音駭又音該水中有火謂電也焚/謂霹⬤時燒大樹也補槐當夏時其上忽起火自)¶
(焚乃信有也註非如註則不/必舉槐淮南子曰老槐生火)有甚憂兩陷而無所逃(茍/不)¶
(能忘形則隨形所遭而陷於憂樂左右無宜也○兩陷/兩謂心與膽也陷破也畏雷霆甚憂心膽破陷也補兩)¶
(陷言無徃不/憂矣註大非)螴蜳不得成(矜之愈重則所在為難莫知/所守故不得成○螴音陳蜳)¶
(音惇螴蜳讀曰冲融言怖畏/之氣冲融兩溢不安定也)心若縣於天地之間(所希/⬤者)¶