成子一旦殺齊君而盜其國(法聖人者法其迹耳夫迹/者已去之物非應變之具)¶
(也奚足尚而執之哉執成迹以御乎無方無/方至而迹滯矣所以守國而為人守之也)所盜者豈¶
獨其國邪并與其聖知之法而盜之(不盜其聖法乃/無以取其國也)故¶
田成子有乎盜賊之名而身處堯舜之安小國不敢非¶
大國不敢誅十二世有齊國則是不乃竊齊國并與其¶
聖知之法以守其盜賊之身乎(言聖法唯人所用未足/以為全當之具○十二)¶
(世有齊國自敬仲至莊子九世知齊政自太/公和至威王三世為齊侯故云十二世也)嘗試論之¶
世俗之所謂至知者有不為大盜積者乎所謂至聖者¶