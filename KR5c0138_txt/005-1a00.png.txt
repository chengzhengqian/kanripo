欽定四庫全書¶
　莊子注巻五　　　　　　　晉　郭象　注¶
　　天地第十二¶
天地雖大其化均也(均於不為/而自化也)萬物雖多其治一也(一/以)¶
(自得/為治)人卒雖衆其主君也(天下異心無/心者主也)君原於德而成¶
於天(以德為原無物不得得者自/得故得而不謝所以成天)故曰𤣥古之君天下¶
無為也天德而已矣(任自然/之運動)以道觀言而天下之君正¶
(無為者自然/為君非邪也)以道觀分而君臣之義明(各當其分則無/為位上有為位)¶