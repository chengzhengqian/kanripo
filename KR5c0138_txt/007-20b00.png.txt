於魯魯人有請見之者温伯雪子曰不可吾聞中國之¶
君子明乎禮義而陋於知人心吾不欲見也至於齊反¶
舍於魯是人也又請見温伯雪子曰徃也蘄見我今也¶
又蘄見我是必有以振我也出而見客入而歎明日見¶
客又入而歎其僕曰每見之客也必入而歎何耶曰吾¶
固告子矣中國之民明乎禮義而陋于知人心昔之見¶
我者進退一成規一成矩從容一若龍一若虎(槃辟其/步逶蛇)¶
(其/迹)其諌我也似子其道我也似父(禮義之弊有斯/飾也○道音導)是以¶