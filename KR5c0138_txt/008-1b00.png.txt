年畏壘大壌畏壘之民相與言曰庚桑子之始來吾洒¶
然異之(異其棄智而任愚○壌/而掌反本又作穣豐也)今吾日計之而不足嵗¶
計之而有餘(夫與四時俱/者無近功)庶幾其聖人乎子胡不相與¶
尸而祝之社而稷之乎庚桑子聞之南面而不釋然弟¶
子異之庚桑子曰弟子何異於予夫春氣發而百草生¶
正得秋而萬寳成夫春與秋豈無得而然哉天道已行¶
矣(夫春秋生成皆得自然之道故不為也○正得/秋而萬寶成天地以萬物為寶至秋而成也)吾聞¶
至人尸居環堵之室而百姓猖狂不知所如徃(直自徃/耳非由)¶