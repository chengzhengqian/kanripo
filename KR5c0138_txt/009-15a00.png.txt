爵者皆重失之見利輕亡其身豈不惑哉越人三世弑¶
其君王子搜患之逃乎丹宂而越國無君求王子搜不¶
得從之丹宂王子搜不肯出越人薫之以艾乗以王輿¶
(○搜素羔反淮南子作翳丹/宂爾雅云南戴日為丹宂)王子搜援綏登車仰天而¶
呼曰君乎君乎獨不可以舍我乎王子搜非惡為君也¶
惡為君之患也若王子搜者可謂不以國傷生矣此固¶
越人之所欲得為君也韓魏相與爭侵地子華子見昭¶
僖侯昭僖侯有憂色(○子華/子魏人)子華子曰今使天下書銘¶