禮樂五色不亂孰為文采五聲不亂孰應六律(凡此皆/變樸為)¶
(華棄本崇末於其天素有殘廢矣世雖貴之非其貴也/○犧樽畫犧牛象以飾樽也王肅云刻為牛頭鄭𤣥云)¶
(畫鳳凰羽飾尊婆娑然也/銳上方下曰珪半珪曰璋)夫殘樸以為器工匠之罪也¶
毁道徳以為仁義聖人之過也(工匠則有規矩之制/聖人則有可尚之迹)夫¶
馬陸居則食草飲水喜則交頸相靡怒則分背相踶馬¶
知已此矣(御其真知乘其自陸則萬里/之路可致而羣馬之性不失)夫加之以衡扼¶
齊之以月題而馬知介倪闉扼鷙曼詭銜竊轡故馬之¶
知而能至盜者伯樂之罪也(馬性不同而齊求其用故/有力竭而態作者○衡轅)¶