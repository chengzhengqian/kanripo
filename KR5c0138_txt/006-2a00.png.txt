衆美從之(若厲已以為之則不/能無極而衆惡生)此天地之道聖人之德¶
也(不為萬物而萬物自生者天地也/不為百行而百行自成者聖人也)故曰夫恬淡寂漠¶
虚無無為此天地之平而道德之質也(非夫寂漠無為/也則危其平而)¶
(喪其/質也)故曰聖人休休焉則平易矣(休乎恬淡寂漠息乎/虚無無為則雖歴乎)¶
(險阻之變常/平易而無難)平易則恬惔矣(患難生於有為有為亦生/於患難故平易恬淡交相)¶
(成/也)平易恬淡則憂患不能入邪氣不能襲(泯然與正/理俱徃)故其¶
德全而神不虧(夫不平不淡者豈唯傷其/形哉神德並喪於内也)故曰聖人之生¶
也天行(任自然/而運動)其死也物化(蛻然無/所係)靜而與隂同德動¶