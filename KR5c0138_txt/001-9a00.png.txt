粃糠將猶陶鑄堯舜者也孰肯以物為事(堯舜者世事/之名耳為名)¶
(者非名也故夫堯舜者豈直堯舜而已哉必有神/人之實焉今所稱堯舜者徒名其塵垢粃糠耳)宋人¶
資章甫而適諸越越人斷髮文身無所用之堯治天下¶
之民平海内之政往見四子藐姑射之山汾水之陽窅¶
然喪其天下焉(夫堯之無用天下為猶越人之無所用/章甫耳然遺天下者固天下之所宗天)¶
(下雖宗堯而堯未嘗有天下也故窅然喪之而常逰心/於絶㝠之境雖寄坐萬物之上而未始不逍遥也四子)¶
(者盖寄言以明堯之不一於堯耳夫堯實𡨕矣其迹則/堯也自迹觀㝠外内異域未足怪也世徒見堯之為堯)¶
(豈識其𡨕哉故將求四子於海外而據堯於所見因謂/與物同波者失其所以逍遥也然未知至逺之所順者)¶