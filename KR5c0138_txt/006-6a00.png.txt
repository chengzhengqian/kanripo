(斯喪矣道不能使世不貴而世/亦不能不貴於道故交相喪也)道之人何由興乎世世¶
亦何由興乎道哉(若不貴乃/交相興也)道無以興乎世世無以興¶
乎道雖聖人不在山林之中其德隱矣(今所以不隱由/其有情以興也)¶
(何由而興/由無貴也)隱故不自隱(若夫自隱而用物則道世/交相興矣何隱之有哉)古之¶
所謂隱士者非伏其身而弗見也非閉其言而不出也¶
非藏其知而不發也時命大謬也(莫知反一以息迹而/逐迹以求一愈得迹)¶
(愈失一斯大謬矣雖復起身以明之開言以出/之顯知以發之何由而交興哉祗所以交喪也)當時命¶
而大行乎天下(此澹漠/之時也)則反一無迹(反任物性而物/性自一故無迹)不¶