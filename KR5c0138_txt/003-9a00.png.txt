(死武丁至列星𫝊說殷相也武丁殷王髙宗也東維箕/斗之間天漢津之東維也星經曰一星在尾上言其乘)¶
(東維騎箕尾之間也𫝊說死其精神乘/東維託龍角乃列宿今尾上有𫝊說星)南伯子葵問乎¶
女偊曰子之年長矣而色若孺子何也曰吾聞道矣(聞/道)¶
(則任其自生故氣色全也○葵當作/綦聲之誤也偊音禹一云是婦人也)南伯子葵曰道可¶
得學邪曰惡惡可子非其人也夫卜梁倚有聖人之才¶
而無聖人之道我有聖人之道而無聖人之才吾欲以¶
教之庶幾其果為聖人乎不然以聖人之道吿聖人之¶
才亦易矣吾猶守而告之參日而後能外天下(外猶/遺也)已¶