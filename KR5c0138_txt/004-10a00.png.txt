鐍此世俗之所謂知也然而巨盜至則負匱掲篋擔囊¶
而趨唯恐緘縢扄鐍之不固也然則鄉之所謂知者不¶
乃為大盜積者也(知之不足恃也如此○胠起居反從/旁開為胠一云發也緘古減反徒登)¶
(反緘縢皆繩也扄古熒/反闗也鐍古宂反紐也)故嘗試論之世俗所謂知者有¶
不為大盜積者乎所謂聖者有不為大盜守者乎何以¶
知其然邪昔者齊國鄰邑相望雞狗之音相聞罔罟之¶
所布耒耨之所刺方二千餘里闔四竟之内所以立宗¶
廟社稷治邑屋州閭鄉曲者曷嘗不法聖人哉然而田¶