欽定四庫全書¶
　莊子注巻七　　　　　　　晉　郭象　注¶
　　達生第十九¶
達生之情者不務生之所無以為(生之所無以為/者分外物也)達命¶
之情者不務知之所無奈何(知之所無奈何/者命表事也)養形必先¶
之物物有餘而形不養者有之矣(知止其分物稱其生/生斯足矣有餘則傷)¶
(也/)有生必先無離形形不離而生亡者有之矣(守形太/甚故生)¶
(亡也○離力/智反下同)生之來不能却其去不能止(非我所制則/無為有懐於)¶