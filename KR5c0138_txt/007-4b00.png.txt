得入其舍(覆却雖多而猶不以/經懐以其性便故也)惡徃而不暇(所遇皆/閒暇也)以¶
瓦注者巧以鉤注者憚以黄金注者㱪(所要愈重則其/心愈矜也○注)¶
(之𣗳反撃也憚音丹忌惡也一曰難也㱪音/昬説文云㱪矜也補注射也射而賭物曰注)其巧一也¶
而有所矜則重外也凡外重者内拙(夫欲養生全内者/其唯無所矜重也)¶
田開之見周威公威公曰吾聞祝腎學生(學生者/務中適)吾子¶
與祝腎逰亦何聞焉田開之曰開之操拔篲以侍門庭¶
亦何聞於夫子威公曰田子無譲寡人願聞之開之曰¶
聞之夫子曰善養生者若牧羊然視其後者而鞭之威¶