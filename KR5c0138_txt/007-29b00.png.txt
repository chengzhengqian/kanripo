可至(不失徳故稱德/稱德而不至也)仁可為也義可虧也禮相偽也故¶
曰失道而後德失德而後仁失仁而後義失義而後禮¶
禮者道之華而亂之首也(禮有常則故矯/效之所由生也)故曰為道者¶
日損(損華/偽也)損之又損之以至於無為無為而無不為也¶
(華去而朴全則/雖為而非為也)今已為物也(物失其所/故有為物)欲復歸根不亦¶
難乎其易也其唯大人乎(其歸根之易者唯大人耳大/人體合變化故化物不難○)¶
(易以/䜴反)生也死之徒(知變化之道/者不以為易)死也生之始孰知其紀¶
(更相為始則未/知孰死孰生也)人之生氣之聚也聚則為生散則為死¶