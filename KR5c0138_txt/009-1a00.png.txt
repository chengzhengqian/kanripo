欽定四庫全書¶
　莊子注卷九　　　　　　　晉　郭象　注¶
　　外物第二十六¶
外物不可必故龍逄誅比干戮箕子狂惡來死桀紂亡¶
(善惡之所致俱不可必也○外物夫忘懐於我者固無/對於天下然後外物無所用必焉若乃有所執為者諒)¶
(亦無時/而妙矣)人主莫不欲其臣之忠而忠未必信故伍貟流¶
于江萇𢎞死于蜀藏其血三年而化為碧(精誠之至○/化為碧呂氏)¶
(春秋藏其血三/年化為碧玉)人親莫不欲其子之孝而孝未必愛故¶