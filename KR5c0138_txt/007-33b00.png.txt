奚足以為堯桀之是非(死生猶未足殊况夀夭/之間哉○幾居豈反)果蓏有¶
理(物無不理但當順/之○蓏力果反)人倫雖難所以相齒(人倫有知慧/之變故難也)¶
(然其知慧自相齒/耳但當從而任之)聖人遭之而不違(順所/遇也)過之而不守¶
(宜過/而過)調而應之德也偶而應之道也(調偶和合/之謂也)帝之所¶
興王之所起也(如斯/而已)人生天地之間若白駒之過郤忽¶
然而已(乃不足惜○白駒或云日也/郤去逆反本亦作隙隙孔也)注然勃然莫不出¶
焉油然漻然莫不入焉(出入者變化之謂耳言天/下未有不變也○漻音流)已化¶
而生又化而死(俱是/化也)生物哀之(死物/不哀)人𩔖悲之(死𩔖/不悲)解¶