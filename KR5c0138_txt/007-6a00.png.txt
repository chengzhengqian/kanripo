為之為彘謀則去之自為謀則取之所異彘者何也(欲/贍)¶
(則身亡理常俱耳不間人獸也○筴初革反牢豕室也/木欄也㹖音患養也尻苦羔反楯食凖反腞猶篆也楯)¶
(猶案也僂力主反聚僂器名也今塜壙中注為之一云/聚僂棺槨也一云聚當作菆才官反僂當作蔞力乆反)¶
(謂殯於菆塗/蔞翣之中)桓公田於澤管仲御見鬼焉公撫管仲之¶
手曰仲父何見對曰臣無所見公反誒詒為疾數日不¶
出齊士有皇子告敖者曰公則自傷鬼惡能傷公夫忿¶
滀之氣散而不反則為不足上而不下則使人善怒下¶
而不上則使人善忘不上不下中身當心則為病桓公¶