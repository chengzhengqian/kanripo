所學夫子之道者足以自樂也回不願仕孔子愀然變¶
容曰善哉回之意丘聞之知足者不以利自累也審自¶
得者失之而不懼行脩於内者無位而不怍丘誦之久¶
矣今於回而後見之是丘之得也(○飦或作饘廣雅云/糜也家語云厚粥)¶
中山公子牟謂瞻子曰身在江海之上心居乎魏闕之¶
下奈何(○公子牟魏之公子封中山名牟瞻子賢人也/淮南作詹象魏觀闕人君門也言心存榮貴許)¶
(慎云天子/兩觀也)瞻子曰重生重生則利輕中山公子牟曰雖¶
知之未能勝也瞻子曰不能自勝則從神無惡乎(○不/能自)¶