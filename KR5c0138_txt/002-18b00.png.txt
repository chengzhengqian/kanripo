離其形者猶足以養其身終其天年又況支離其徳者¶
乎(神人無用於物而物各得自用歸功名於羣才與物/𡨕而無迹故免人間之害處常美之實此支離其徳)¶
(也/)孔子適楚楚狂接輿遊其門曰鳳兮鳳兮何如徳之¶
衰也(當順時直前盡乎㑹通之宜耳世/之衰盛蔑然不足覺故曰何如)來世不可待往¶
世不可追也(趣當盡臨/時之宜耳)天下有道聖人成焉天下無道¶
聖人生焉(付之自爾而理自生成生成非我也豈為治/亂易節哉治自求成故遺成而不敗亂自求)¶
(生故亡生/而不死)方今之時僅免刑焉(不瞻前顧後而盡當今/之㑹𡨕然與時世為一)¶
(而後妙當可/全刑名可免)福輕乎羽莫之知載(足能行而放之手能/執而任之聽耳之所)¶