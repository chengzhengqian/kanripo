四者無異於磔犬流豕操瓢而乞者皆離名輕死不念¶
本養夀命者也(○尾生一本作㣲生/戰國䇿作尾生髙)世之所謂忠臣者¶
莫若王子比干伍子胥子胥沉江比干剖心此二子者¶
世謂忠臣也然卒為天下笑自上觀之至于子胥比干¶
皆不足貴也丘之所以説我者若告我以鬼事則我不¶
能知也若告我以人事者不過此矣皆吾所聞知也今¶
吾告子以人之情目欲視色耳欲聴聲口欲察味志氣¶
欲盈人上夀百嵗中夀八十下夀六十除病痩死䘮憂¶