之怒也(方使虎自齧分之/則因用力而怒矣)時其饑飽達其怒心(知其所/以怒而)¶
(順/之)虎之與人異𩔖而媚養己者順也故其殺者逆也(順/理)¶
(則異𩔖生愛逆/節則至親交兵)夫愛馬者以筐盛矢以蜄盛溺(矢溺至/賤而以)¶
(寶器盛之愛馬之至也○矢/或作屎同蜄徐巿軫反蛤𩔖)適有蚉䖟僕縁(僕僕然/羣著馬)而¶
拊之不時(雖救其患而/備馬之不意)則缺銜毁首碎胷(掩其不備故/驚而至此)¶
意有所至而愛有所亡可不慎邪(意至除患率然拊之/以致毁碎失其所以)¶
(愛矣故當世接物逆/順之際不可不慎也)匠石之齊至乎曲轅見櫟社樹其¶
大蔽牛絜之百圍其髙臨山千仞而後有枝其可以為¶