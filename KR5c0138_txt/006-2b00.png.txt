而與陽同波(動靜無心而/付之隂陽也)不為福先不為禍始感而後¶
應(無所/唱也)迫而後動(㑹至/乃動)不得已而後起(任理而起吾/不得已也)去¶
知與故循天之理(天理自然知故/無為乎其間)故無天災(災生於/違天)無¶
物累(累生/逆物)無人非(與人同者/衆必是焉)無鬼責(同於自得/故無責)其生若¶
浮其死若休(汎然無/所惜也)不思慮(付之/天理)不豫謀(理至/而應)光矣而¶
不耀(用天下之自/光非吾耀也)信矣而不期(用天下之自/信非吾期也)其寢不夢¶
其覺無憂其神純粹(一無/所欲)其魂不罷(有欲乃疲/○罷音皮)虚無恬¶
淡乃合天德(乃與天地合/恬淡之德也)故曰悲樂者德之邪喜怒者¶