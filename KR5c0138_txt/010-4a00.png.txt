上殿宰人上食王三環之(○三環繞饌三/周不能坐食)荘子曰大王¶
安坐定氣劒事已畢奏矣於是文王不出宫三月劒士¶
皆服斃其處也(忿不見禮/皆自死)¶
　　漁父第三十一¶
孔子逰乎緇帷之林休坐乎杏壇之上弟子讀書孔子¶
弦歌鼓琴奏曲未半(○緇帷黒林名也本/或作惟杏壇壇名)有漁父者下¶
船而來須眉交白被髪揄袂行原以上距陸而止左手¶
據膝右手持頥以聴曲終(○漁父一云是范蠡揄音俞/謂垂手衣内而行也距至也)¶