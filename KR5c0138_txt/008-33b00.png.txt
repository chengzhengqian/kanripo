(者已過之迹而非適足也故曰蠃然旡心者寄治於群/司則其名迹並見於彼○蠃音盈法得其兩見賢遍反)¶
(得其隨成之道以司其名名實法/立故得兩見猶人鑑之相得也)仲尼之盡慮為之傅¶
之(仲尼曰天下何思何慮慮已盡矣若有纎芥之慮/豈得寂然不動應感無窮以輔萬物之自然也)容¶
成氏曰除日無嵗(今所以有嵗而有日者為有死生故/也若旡死旡生則嵗日之計除也)¶
(容成老/子師也)無内無外(旡彼我則/旡内外也)魏瑩與田侯牟約田侯牟¶
背之魏瑩怒将使人刺之犀首聞而耻之曰君為萬乗¶
之若也而以匹夫從讎衍請受甲二十萬為君攻之虜¶
其人民係其牛馬使其君内熱發於背然後㧞其國忌¶