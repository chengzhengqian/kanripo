以自然然後調理四時太和萬物四時迭起萬物循生¶
一盛一衰文武倫經一清一濁隂陽調和流光其聲(自/然)¶
(律吕以滿天地之間但/當順而不奪則至樂全)蟄蟲始作吾驚之以雷霆(因其/自作)¶
(而用其所以動○蟄/音執爾雅云靜也)其卒無尾其始無首(運轉/無極)一死一¶
生一僨一起所常無窮(以變化為常則/所常者無窮也)而一不可待女¶
故懼也(初聞無窮之變不能待/之以一故懼然悚聽)吾又奏之以隂陽之和¶
燭之以日月之明(所謂用/天之道)其聲能短能長能柔能剛變¶
化齊一不主故常(齊一於變化/故不主故常)在谷滿谷在阬滿阬(至/樂)¶