人於此以隨侯之珠彈千仞之雀世必笑之是何也則¶
其所用者重而所要者輕也夫生者豈特隨侯之重哉¶
子列子窮容貌有飢色客有言之於鄭子陽者曰列禦¶
冦盖有道之士也居君之國而窮君無乃為不好士乎¶
(○子陽/鄭相)鄭子陽即令官遺之粟子列子見使者再拜而¶
辭使者去子列子入其妻望之而拊心曰妾聞為有道¶
者之妻子皆得佚樂今有飢色君過而遺先生食先生¶
不受豈不命耶子列子笑謂之曰君非自知我也以人¶