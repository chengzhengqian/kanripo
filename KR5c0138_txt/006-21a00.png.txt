多積財而不得盡用其為形也亦外矣(内其形者/知足而已)夫貴¶
者夜以繼日思慮善否其為形也亦疏矣(故親其形者/自得於身中)¶
(而/已)人之生也與憂俱生夀者惽惽乆憂不死何之苦也¶
其為形也亦逺矣(夫遺生然後能忘憂忘憂而後生可/樂生可樂而後形是我有富是我物)¶
(貴是我榮也/○惽音昬)列士為天下見善矣未足以活身吾未知¶
善之誠善耶誠不善耶若以為善矣不足活身以為不¶
善矣足以活人(善則過當/故不周濟)故曰忠諌不聽蹲循勿爭(唯/中)¶
(庸之德為然/○蹲七旬反)故夫子胥争之以殘其形不争名亦不成¶