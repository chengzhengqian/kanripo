芻菽及其牽而入於太廟雖欲為孤犢其可得乎(樂生/者畏)¶
(犧而辭聘髑髅聞生而臏⬤/此死生之情異而各自當也)荘子将死弟子欲厚葬之¶
荘子曰吾以天地為棺槨以日月為連璧星辰為珠璣¶
萬物為齎送吾葬具豈不備耶何以加此弟子曰吾恐¶
烏鳶之食夫子也荘子曰在上為烏鳶食在下為蝼蟻¶
食奪彼與此何其偏也以不平平其平也不平(以一家/之平平)¶
(萬物未若任萬/物之自平也)以不徴徴其徴也不徴(徴應也不因萬/物之自應而欲)¶
(以其所見應之/則必有不合矣)明者唯為之使(夫執其所見受使/多矣安能使物哉)神者¶