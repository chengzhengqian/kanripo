(之自見因欲為見以見之不知生之自生又將為生以/生之故見目而求離婁之明見耳而責師曠之聰故心)¶
(神奔馳於内耳目竭喪於外身處不適則與物不𡨕矣/不𡨕矣而能合乎人間之變應乎世世之節者未之有)¶
(也○系而/行之曰紐)葉公子髙將使於齊問於仲尼曰王使諸梁¶
也甚重(重其使欲/有所求也)齊之待使者盖將甚敬而不急(恐直/空報)¶
(其敬而不肯/急應其求也)匹夫猶未可動也而況諸侯乎吾甚慄之¶
子嘗語諸梁也曰凡事若小若大寡不道以懽成(夫事/無小)¶
(大少有不言以成為懽者耳/此仲尼之所曽吿諸梁也)事若不成則必有人道之¶
患(夫以成為懽者不成則怒/矣此楚王之所不能免也)事若成則必有陰陽之患¶