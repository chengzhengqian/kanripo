今遂至使民延頸舉踵曰某所有賢者贏(裹/也)糧而趣之¶
則内棄其親而外去其主之事足跡接諸侯之境車軌¶
結乎千里之外(至治之迹/猶致斯弊)則是上好知之過也(上謂好/知之君)¶
(知而好之則/有斯過矣)上誠好知而無道則天下大亂矣何以知¶
其然邪夫弓弩畢弋機變之知多則鳥亂於上矣鉤餌¶
網罟罾笱之知多則魚亂於水矣削格羅落罝罘之知¶
多則獸亂於澤矣(政之愈密避之愈巧則雖禽獸猶不/可圖之以知而况人哉故治天下者)¶
(唯不任知任知無妙也○兔網曰畢繳射曰弋弩弓曰/機罾音曽笱音鉤罟謂網罾魚網也爾雅云婺婦之笱)¶