(心者也生於無心故當反守無/心而獨徃也○百昌猶百物也)入無窮之門以逰無極¶
之野(與化/俱也)吾與日月參光吾與天地為常(都任/之也)當我緡¶
乎逺我昬乎(物之去來/皆不覺也)人其盡死而我獨存乎(以死生/為一體)¶
(則無徃/而非存)雲将東逰過扶搖之枝而適遭鴻䝉鴻䝉方将¶
拊脾雀躍而逰雲将見之倘然止贄然立曰叟何人邪¶
叟何為此鴻䝉拊脾雀躍不輟對雲将曰逰雲将曰朕¶
願有問也鴻䝉仰而視雲将曰吁雲将曰天氣不和地¶
氣鬱結六氣不調四時不節今我願合六氣之精以育¶