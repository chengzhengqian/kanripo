(反烏名也一名翠似燕紺色/出欝林取其羽毛以飾冠)¶
　　天道第十三¶
天道運而無所積故萬物成帝道運而無所積故天下¶
歸聖道運而無所積故海内服(此三者皆恣物之性而/無所牽滯也○積謂滯)¶
(積不/通)明於天通於聖六通四辟於帝王之德者其自為¶
也昧然無不静者矣(任其自為故雖六通四辟而無傷/於靜也○六通謂六氣隂陽風雨)¶
(晦明四辟毘赤/反謂四方開也)聖人之静也非曰靜也善故靜也(善之/乃靜)¶
(則有時/而動也)萬物無足以鐃心者故靜也(斯乃自得也○鐃/乃孝反又女交反)¶