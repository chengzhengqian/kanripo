假於道也若此(言夫知之登至於道者若此之逺也理/固自全非畏死也故真人陸行而非避)¶
(濡也逺火而非逃熱也無過而非措當也故雖不以熱/為熱而未嘗赴火不以濡為濡未嘗蹈水不以死為死)¶
(未嘗喪生故夫生者豈生之而生哉成者豈成之而成/哉故任之而無不至者真人也豈有槩意於所遇哉)¶
古之真人其寢不夢(無意/想也)其覺無憂(當所遇/而安也)其食不甘¶
(理當/食耳)其息深深真人之息以踵(乃在根/本中來)衆人之息以喉¶
屈服者其嗌言若哇(氣不平暢/○嗌音益)其耆欲深者其天機淺¶
(深根寧極然/後反一無欲)古之真人不知說生不知惡死(與化為體/○說音恱)¶
(惡烏/路反)其出不訢其入不距(泰然而任之○訢音欣欣/出則營生距入則惡死)翛¶