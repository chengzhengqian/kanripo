海也然而指我則勝我鰌(鰌一/作䠓)我亦勝我雖然夫折大¶
木蜚大屋者唯我能也故以衆小不勝為大勝也為大¶
勝者唯聖人能之(恣其天機無所與爭斯小不勝也然/乘萬物御羣才之所為使羣才各自)¶
(得萬物各自為則天下莫不/逍遙矣此乃聖人為大勝也)孔子逰於匡宋人圍之數¶
匝而弦歌不輟子路入見曰何夫子之娛也孔子曰來¶
吾語女我諱窮乆矣而不免命也求通乆矣而不得時¶
也(將明時命之固當故寄之求諱○孔子逰於匡衛人/誤圍孔子以為陽虎虎常暴於匡人又孔子弟子顔)¶
(尅時與虎俱後尅為孔子御至匡匡人共識/尅又孔子容貌與虎相似故匡人共圍之)當堯舜而¶