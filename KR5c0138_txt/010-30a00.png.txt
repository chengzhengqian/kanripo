以為寡益之以怪以反人為實而欲以勝人為名是以¶
與衆不適也弱於德强於物其塗隩矣(○隩深也/謂其道深)由天¶
地之道觀惠施之能其猶一蚉一䖟之勞者也其於物¶
也何庸夫充一尚可曰愈貴道幾矣(○自謂所慕愈/貴近于道也)惠¶
施不能以此自寧散於萬物而不厭卒以善辯為名惜¶
乎惠施之才駘蕩而不得逐萬物而不反是窮響以聲¶
形與影兢走也悲夫(昔吾未覧荘子嘗聞論者争夫尺/棰連環之意而皆云荘生之言遂)¶
(以荘生為辯者之流案此篇較評諸子至于此章則曰/其道舛駁其言不中乃知道聴塗説之傷實也吾意亦)¶