行色得㣲徃見跖耶孔子仰天而歎曰然栁下季曰跖¶
得無逆汝意若前乎孔子曰然丘所謂無病而自灸也¶
疾走料虎頭編虎須幾不免虎口哉(此篇寄明因衆之/所欲亡而亡之雖)¶
(桀紂可去也不因衆而獨/用已雖盗跖不可御也)子張問於滿茍得曰盍不為¶
行無行則不信不信則不任不任則不利故觀之名計¶
之利而義真是也若棄名利反之於心則夫士之為行¶
不可一日不為乎滿苟得曰無耻者富多信者顯夫名¶
利之大者幾在無耻而信故觀之名計之利而信真是¶