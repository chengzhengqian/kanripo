待而然者邪(若責其所待而尋其所由則尋責無/極卒至於無待而獨化之理明矣)吾待¶
蛇蚹蜩翼邪(若待蛇蚹蜩翼則無特操之所由未為難/識也今所以不識正由不待斯𩔖而獨化)¶
(故耳蛇蚹音附謂蛇腹下/齟齬可以行者也蜩音條)惡識所以然惡識所以不然¶
(世或謂罔兩待景景待形形待造物者請問夫造物者/有邪無邪無也則胡能造物哉有也則不足以物衆形)¶
(故明乎衆形之自物而後始可與言造物耳若以步有/物之域雖復罔兩未有不獨化於𤣥𡨕者也故造物者)¶
(無主而物各自造物各自造而無所待焉此天地之正/也故彼我相因形景俱生雖復𤣥合而非待也明斯理)¶
(也將使萬物各反所宗於體中而不待乎外外無所謝/而内無所矜是以蕃然皆生而不知所以生同焉皆得)¶
(而不知所以得也今罔兩之因景猶云俱生而非待也/則萬物皆聚而共成乎天而皆歴然莫不獨見矣故罔)¶