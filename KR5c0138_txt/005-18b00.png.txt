(所謂/自爾)帝王無為而天下功(功自/彼成)故曰莫神於天莫富於¶
地莫大於帝王故曰帝王之德配天地(同乎天地/之無為也)此乘¶
天地馳萬物而用人羣之道也本在於上末在於下要¶
在於主詳在於臣三軍五兵之運德之末也賞罰利害¶
五刑之辟教之末也禮法度數刑名比詳治之末也鐘¶
皷之音羽旄之容樂之末也哭泣衰絰隆殺之服哀之¶
末也此五末者須精神之運心術之動然後從之者也¶
(夫精神心術者五未之本也任自然/運動則五事之末不振而自舉也)末學者古人有之¶