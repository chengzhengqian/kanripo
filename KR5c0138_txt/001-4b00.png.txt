若垂天之雲摶扶搖羊角而上者九萬里絶雲氣負青¶
天然後圖南且適南㝠也斥鷃笑之曰彼且奚適也我¶
騰躍而上不過數仞而下翺翔蓬蒿之間此亦飛之至¶
也而彼且奚適也此小大之辨也(各以得性為至自盡/為極也向言二蟲殊)¶
(翼故所至不同或翺翔天池或畢志榆枋直各稱體而/足不知所以然也今言小大之辨各有自然之素既非)¶
(⬤慕之所及亦各安其天性不悲所以異故再出之○/髪猶毛也北極之下無毛之地也案毛草也地理書云)¶
(山以草木為髮羊角風曲上行若羊/角上時掌反斥小澤也鷃鷃雀也)故夫知効一官行¶
比一鄉徳合一君而徵一國者其自視也亦若此矣(亦/猶)¶