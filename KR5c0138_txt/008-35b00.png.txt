是聖人僕也是自埋於民(與民同○蟻丘山名漿賣漿/家一謂逆旅舍以菰⬤草覆)¶
(之也極屋棟也升之以⬤也一云極平頭屋也/稯音緫聚貌聖人僕謂懐聖德而隱僕隸也)自藏於¶
畔(進不荣華退不枯槁○藏於/畔脩田農之業是隱藏於畔)其聲銷(損其名也○/銷音消小也)其¶
志無窮(規是/生也)其口雖言其心未嘗言(所言者/皆世言)方且與世¶
違而心不屑與之俱(心與/世異)是陸沈者也(人中隱者譬旡/水而沈也○陸)¶
(沈當顯而反隱/如旡水而沈也)是其市南宜僚耶子路請徃召之孔子¶
曰已矣彼知丘之著於己也(著明/也)知丘之適楚也以丘¶
為必使楚王之召已也彼且以丘為侫人也夫若然者¶