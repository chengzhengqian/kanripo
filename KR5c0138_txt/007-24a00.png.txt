變(所貴者我也而我/與變俱故無失也)且萬化而未始有極也夫孰足以¶
患心已為道者解乎此(所謂/縣解)孔子曰夫子德配天地而¶
猶假至言以修心古之君子孰能脱焉老⬤曰不然夫¶
水之於汋也無為而才自然矣至人之於德也不修而¶
物不能離焉若天之自高地之自厚日月之自明夫何¶
修焉(不修不為而自得/也○汋音灼取也)孔子出以告顔囘曰丘之於道¶
也其猶醯雞與(醯雞者甕中之蠛蠓○醯/許西反若酒上蠛蠓也)微夫子之發¶
吾覆也吾不知天地之大全也(比吾全於老⬤猶/甕中之與天地矣)莊子¶