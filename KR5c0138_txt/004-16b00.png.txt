(貴其能治也貴其無為而任/物之自為也○宥音又寛也)在之也者恐天下之淫其¶
性也宥之也者恐天下之遷其徳也天下不淫其性不¶
遷其徳有治天下者哉(無治乃/不遷淫)昔堯之治天下也使天¶
下欣欣焉人樂其性是不恬也桀之治天下也使天下¶
瘁瘁焉人苦其性是不愉也(夫堯雖在宥天下其迹則/治也治亂雖殊其與夫後)¶
(之世恬愉使物争尚畏鄙而不自得/則同耳故譽堯而非桀不若兩忘也)夫不恬不愉非徳¶
也非徳也而可以長久者天下無之(恬愉自得/乃可長久)人大喜¶
邪毗於陽大怒邪毗於陰陰陽並毗四時不至寒暑之¶