(豈達乎荘生之旨哉○/尾閭泄海水出外者也)計四海之在天地之間也不似¶
礨空之在大澤乎計中國之在海内不似稊米之在太¶
倉乎號物之數謂之萬人處一焉人卒九州榖食之所¶
生舟車之所通人處一焉此其比萬物也不似毫末之¶
在於馬體乎(小大之辨各有等級不可相跂○礨力罪/反空音孔小穴也一云小封也稊徙兮反)¶
(小米也爾/雅稊以稗)五帝之所連三王之所爭仁人之所憂任士¶
之所勞盡此矣(不出乎/一域)伯夷辭之以為名仲尼語之以¶
為博此其自多也不似爾向之自多於水乎(物有定域/雖至知不)¶