(絮細謂之絖洴澼/絖者漂絮於水上)客聞之請買其方百金聚族而謀曰¶
我世世為洴澼絖不過數金今一朝而鬻技百金請與¶
之客得之以說呉王越有難呉王使之將冬與越人水¶
戰大敗越人裂地而封之能不龜手一也或以封或不¶
免於洴澼絖則所用之異也今子有五石之瓠何不慮¶
以為大樽而浮乎江湖而憂其瓠落無所容則夫子猶¶
有蓬之心也夫(蓬非直達者也此章言物各有宜茍得/其宜安往而不逍遥也○百金金方寸)¶
(重一斤為一金/百金百斤也)惠子謂莊子曰吾有大樹人謂之樗其¶