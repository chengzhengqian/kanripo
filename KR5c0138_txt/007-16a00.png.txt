異日桑虖又曰舜之將死真泠禹曰汝戒之哉形莫若¶
縁情莫若率(因形率情不矯之以利也○泠音零冷曉/也謂以真道曉語禹也冷或為命又作令)¶
(命猶/教也)縁則不離率則不勞(形不假故常全/情不矯故常逸)不離不勞則¶
不求文以待形(任朴而/直前也)不求文以待形固不待物(朴素/而足)¶
莊子衣大布而補之正緳係屨而過魏王魏王曰何先¶
生之憊耶莊子曰貧也非憊也士有道德不能行憊也¶
衣敝屨穿貧也非憊也此所謂非遭時也王獨不見夫¶
騰猿乎其得柟梓豫章也攬蔓其枝而王長其間雖羿¶