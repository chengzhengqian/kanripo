(子也空同當北斗下山也/爾雅云北戴斗極為空同)而所欲官者物之殘也(不任/其自)¶
(爾而欲官/之故殘也)自而治天下雲氣不待族而雨草木不待黄¶
而落日月之光益以荒矣而佞人之心翦翦者又奚足¶
以語至道黄帝退捐天下築特室席白茅閒居三月復¶
徃邀之廣成子南首而卧黄帝順下風膝行而進再拜¶
稽首而問曰聞吾子達於至道敢問治身奈何而可以¶
長久廣成子蹷然而起曰善哉問乎(人皆自修而不治/天下則天下治矣)¶
(故善之也○雲氣不待族而雨族聚也未聚/而雨言澤少草木不待黄而落言殺氣多也)來吾語女¶