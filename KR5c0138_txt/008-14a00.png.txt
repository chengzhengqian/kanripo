(士也武侯名擊文侯之子治安邑勞之力報反唯山林/之勞一字如字餘并下章並力報反長丁丈反好呼報)¶
(反下下章同悪烏路反下下章同掔苦田反/又口閑反爾雅云固也一云引去也云牽也)我将勞君¶
君有何勞於我武侯超然不對(不説/其言)少焉徐無鬼曰嘗¶
語君吾相狗也下之質執飽而止是狸德也中之質若¶
視日上之質若亡其一吾相狗又不若吾相馬也吾相¶
馬直者中繩曲者中鉤方者中矩圎者中規是國馬也¶
而未若天下馬也天下馬有成材若卹若失若喪其一¶
若是者超軼絶塵不如其所武侯大説而笑(夫真人之/言何遜哉)¶