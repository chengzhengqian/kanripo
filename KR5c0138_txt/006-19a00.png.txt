(效彼兩失之○夀陵邑名未應丁夫/為餘子邯音寒鄲音單趙國都也)今子不去將忘子¶
之故失子之業公孫龍口呿而不合舌舉而不下乃逸¶
而走莊子釣於濮水楚王使大夫二人徃先焉曰願以¶
竟内累矣莊子持竿不顧曰吾聞楚有神龜死已三千¶
歲矣王巾笥而藏之廟堂之上此龜者寧其死為留骨¶
而貴乎寧其生而曵尾於塗中乎二大夫曰寧生而曵¶
尾塗中莊子曰徃矣吾將曵尾於塗中(性各有所安也/○呿起據反司)¶
(馬云開也濮/水陳地水也)惠子相梁莊子徃見之或謂惠子曰莊子¶