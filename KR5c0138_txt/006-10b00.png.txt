圍是信情乎北海若曰夫自細視大者不盡自大視細¶
者不明(目之所見有常極不能無窮也故於大則有所/不盡於細則有所不明直是目之所不逮耳精)¶
(與大皆非無也庸詎知/無形而不可圍者哉)夫精小之微也埒大之殷也故¶
異便(大小異故所便不得同○/埒普囘反盛也殷衆也)此勢之有也(若無形而/不可圍則)¶
(無此異便/之勢也)夫精粗者期於有形者也(有精粗矣故/不得無形)無形¶
者數之所不能分也不可圍者數之所不能窮也可以¶
言論者物之粗也可以意致者物之精也言之所不能¶
論意之所不能察致者不期精粗焉(唯無而已何精粗/之有哉夫言意者)¶