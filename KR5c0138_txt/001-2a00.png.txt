野馬也塵埃也生物之以息相吹也(此皆鵬之所憑以/飛者耳野馬者逰)¶
(氣/也)天之蒼蒼其正色耶其逺而無所至極耶其視下也¶
亦若是則已矣(今觀天之蒼蒼竟未知便是天之正色/耶天之為逺而無極耶鵬之自上以視)¶
(地亦若人之自此視天則止而圖南矣言鵬不知道里/之逺近趣足以自勝而逝補大鵬之飛九萬里則其下)¶
(視生物相吹之氣亦如今觀天/之色蒼蒼而已言其逺之甚也)且夫水之積也不厚則¶
負大舟也無力覆杯水於坳堂之上則芥為之舟置杯¶
焉則膠水淺而舟大也(此皆明鵬之所以髙飛者翼大/故耳夫質小者所資不待大則)¶
(質大者所用不得小矣故理有至分物有定極各足稱/事其濟一也若乃失乎忘生之主而營生於至當之外)¶