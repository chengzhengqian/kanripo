祥矣父則不祥子綦曰歅汝何足以識之而梱祥邪盡¶
於酒肉入於鼻口矣而何足以知其所自來吾未嘗為¶
牧而牂生於奥未嘗好田而鶉生於宎若勿怪何耶(夫/所)¶
(以怪出於不意故也○歅音因善相馬人淮南子作九/方臯牂子郎反爾雅云牝羊也奥西南隅也一曰豕牢)¶
(也宎字又作□烏弔反東北隅也一/云東南隅鶉火地生鶉也一云窟也)吾所與吾子遊者¶
遊於天地(不有/所為)吾與之邀樂於天吾與之邀食於地(隨/所)¶
(遇於天地/耳邀遇也)吾不與之為事不與之為謀不與之為怪(怪/異)¶
(也循常任性/脱然自爾)吾與之乗天地之誠而不以物與之相攖¶