生之非惑邪(死生一也而獨說生欲與變/化相背故未知其非惑也)予惡乎知惡¶
死之非弱喪而不知歸者邪(少而失其故居名為弱喪/夭弱喪者遂安於所在而)¶
(不知歸於故鄉也焉知生之非夫弱/喪焉知死之非夫還歸而惡之哉)麗之姬艾封人之¶
子也晉國之始得之也涕泣沾襟及其至於王所與王¶
同筐牀食芻豢而後悔其泣也(一生之内情變若此當/此之日則不知彼況夫)¶
(死生之變惡能相知哉○至於王/所謂獻公為王也筐牀安牀也)予惡乎知夫死者不¶
悔其始之蘄生乎(蘄求也○/蘄音祈)夢飲酒者旦而哭泣夢哭¶
泣者旦而田獵(此寤寐之事變也事茍變情亦異則死/生之願不得同矣故生時樂生則死時)¶