⬤曰丘治詩書禮樂易春秋六經自以為乆矣熟知其¶
故矣以奸者七十二君論先王之道而明周召之迹一¶
君無所鉤用甚矣夫人之難説也道之難明邪老子曰¶
幸矣子之不遇治世之君也夫六經先王之陳迹也豈¶
其所以迹哉(所以迹者真性也夫任物之真性者其迹/則六經也○奸音干三蒼云犯也鉤取也)¶
今子之所言猶迹也夫迹履之所出而迹豈履哉(况今/之人)¶
(事則以自然為/復六經為迹)夫白鶂之相視眸子不運而風化蟲雄¶
鳴於上風雌應於下風而化(鶂以眸子相視蟲以鳴聲/相應俱不待合而便生子)¶