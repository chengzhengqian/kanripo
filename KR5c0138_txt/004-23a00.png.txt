羣生為之奈何鴻䝉拊脾雀躍掉頭曰吾弗知吾弗知¶
雲将不得問又三年東逰過有宋之野而適遭鴻䝉雲¶
将大喜行趨而進曰天忘朕邪天忘朕邪再拜稽首願¶
聞於鴻䝉鴻䝉曰浮逰不知所求(而自得所求也○雲/将子匠反雲主帥也)¶
(扶搖神木/也生東海)猖狂不知所徃(而自得/所徃也)逰者鞅掌以觀無妄¶
(夫内足者舉目皆自正也○鞅/掌失容也今此言自得而正也)朕又何知(以斯而/已也)雲将¶
曰朕也自以為猖狂而民隨予所徃朕也不得已於民¶
今則民之放也(夫乘物非為迹而迹自彰猖狂非招民/而民自徃故為民所放效而不得已也)¶