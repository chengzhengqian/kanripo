將比予於文木邪(凡可用之/木為文木)夫柤梨橘柚果蓏之屬實¶
熟則剝則辱大枝折小枝泄此以其能苦其生者也故¶
不終其天年而中道夭自掊擊於世俗者也物莫不若¶
是(物皆以自用傷○柤側/加反俗作查力果反)且予求無所可用久矣幾死¶
乃今得之(數有睥睨已者唯今匠石/明之耳○幾音機下同)為予大用(積無用/乃為濟)¶
(生之/大用)使予也而有用且得有此大也邪(若有用/久見伐)且也若¶
與予也皆物也奈何哉其相物也而幾死之散人又惡¶
知散木(以戲/匠石)匠石覺而診其夢弟子曰趣取無用則為¶