子曰休居鄉不見謂不脩臨難不見謂不勇然而田原¶
不遇歲事君不遇世賔於鄉里逐於州部則胡罪乎天¶
哉休惡遇此命也扁子曰子獨不聞夫至人之自行耶¶
忘其肝膽遺其耳目(闇付自然也○/詫救駕反告也)芒然彷徨乎塵垢¶
之外(凡非真性/皆塵垢也)逍遙乎無事之業(凡自為者皆/無事之業也)是謂為¶
而不恃(率性自為耳/非恃而為之)長而不宰(任其自長耳/非宰而長之)今汝飾知¶
以驚愚脩身以明汙昭昭乎若掲日月而行也汝得全¶
而形軀具而九竅無中道夭於聾盲跛蹇而比於人數¶