天下有至樂無有哉有可以活身者無有哉(忘歡而後/樂足樂足)¶
(而後身存将以為有樂耶而至樂無歡将以為無樂/耶而身以存而無憂○樂音洛篇内下出者皆同)今¶
奚為奚據奚避奚處奚就奚去奚樂奚惡(擇此八者莫/足以活身唯)¶
(無擇而任其所遇者/乃全耳○惡烏路反)夫天下之所尊者富貴夀善也所¶
樂者身安厚味美服好色音聲也所下者貧賤天惡也¶
所苦者身不得安逸口不得厚味形不得美服目不得¶
好色耳不得音聲若不得者則大憂以懼其為形也亦¶
愚哉(凡此失之無傷於形而得之有/損於性今反以不得為憂故愚)夫富者苦身疾作¶