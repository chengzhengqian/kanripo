欽定四庫全書¶
　莊子注巻三　　　　　　　晉　郭象　注¶
　　大宗師第六(雖天地之大萬物之當/其所宗而師者無心也)¶
知天之所為知人之所為者至矣(知天人之所為者皆/自然也則内放其身)¶
(而外㝠於物與衆𤣥/同任之而無不至也)知天之所為者天而生也(天者自/然之謂)¶
(也夫為為者不能為而為自為耳為知者不能知而知/自知耳自知耳不知也不知也則知出於不知矣自為)¶
(耳不為也不為也則為出於不為矣為出於不為故以/不為為主知岀於不知故以不知為宗是故真人遺知)¶
(而知不為而為自然而生坐忘/而得故知稱絶而為名去也)知人之所為者以其知¶