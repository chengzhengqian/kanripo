然而往翛然而來而已矣(寄之至理故往來/而不難○翛音蕭)不忘其所¶
始不求其所終(終始變化皆忘之矣豈宜逆/忘其生而猶復探求死意也)受而喜之¶
(不問所受者何物/遇之而無不適也)忘而復之(復之不由/於識乃至)是之謂不以心¶
捐道不以人助天是之謂真人(人生而靜天之性也感/物而動性之欲也物之)¶
(感人無窮人之逐欲無節則天理滅矣真/人知用心則背道助天則傷生故不為也)若然者其心¶
志(所居而/安為志)其容寂(雖行而無/傷於静)其顙䪻(䪻太朴/之貌)凄然似秋¶
(殺物非/為威也)煖然似春(生物非/為仁也)喜怒通四時(夫體道合變者/與寒暑同其温)¶
(嚴而未嘗有心也然有温嚴之/貌生殺之節故寄名於喜怒)與物有宜而莫知其極¶