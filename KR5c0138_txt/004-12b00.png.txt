跖也(将重聖人以治天下而桀跖之徒亦/資其法所資者重故所利不得輕也)為之斗斛以¶
量之則并與斗斛而竊之為之權衡以稱之則并與權¶
衡而竊之為之符璽以信之則并與符璽而竊之為之¶
仁義以矯之則并與仁義而竊之(小盜之所因乃大/盜之所資而利也)何¶
以知其然邪彼竊鉤者誅竊國者為諸侯諸侯之門而¶
仁義存焉則是非竊仁義聖知邪故逐於大盜掲諸侯¶
竊仁義并斗斛權衡符璽之利者雖有軒冕之賞弗能¶
勸斧鉞之威弗能禁(夫軒冕斧鉞賞罰之重者也重賞/罰以禁盜然大盜者又逐而竊之)¶