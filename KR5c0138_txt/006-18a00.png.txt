(小鳥之自足於蓬蒿○塪井壊井也井榦井欄也諸詮/之音西京賦作韓音甃側救反如䦨以塼為之著井底)¶
(闌也虷音寒井中赤/蟲也科斗蝦蟇子也)東海之鱉左足未入而右膝已縶¶
矣(明大之不逰/於小非樂然)於是逡巡而却告之海曰夫千里之逺¶
不足以舉其大千仞之高不足以極其深禹之時十年¶
九潦而水弗為加益湯之時八年七旱而崖不為加損¶
夫不為頃乆推移不以多少進退者此亦東海之大樂¶
也於是塪井之鼃聞之適適然驚規規然自失也(以小/羨大)¶
(故自/失)且夫知不知是非之竟而猶欲觀於莊子之言是¶