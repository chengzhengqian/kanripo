(驚故還放杖而笑也○妸於何反荷/音河奓音奢開也嚗音剥放杖聲也)曰天知予僻陋慢¶
訑故棄予而死已矣夫子無所發予之狂言而死矣夫¶
(自肩吾以下皆以至言為狂而不信也故/非老龍連叔之徒莫足與言也○訑音但)弇堈弔聞之¶
曰夫體道者天下之君子所繫焉(言體道者人之宗主/○弇音奄堈音剛)¶
今於道秋毫之端萬分未得處一焉(秋毫之端細矣又/未得其萬分之一)¶
而猶知藏其狂言而死又况夫體道者乎(明夫至道非/言之所得也)¶
(唯在乎/自得耳)視之無形聽之無聲於人之論者謂之㝠㝠所¶
以論道而非道也(㝠㝠而猶復非/道明道之無名)於是泰清問乎無窮¶