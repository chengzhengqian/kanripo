必分其能(無相/易業)必由其名(名當其實故由/名而實不濫也)以此事上以¶
此畜下以此治物以此脩身知謀不用必歸其天此之¶
謂太平治之至也故書曰有形有名形名者古人有之¶
而非所以先也古之語大道者五變而形名可舉九變¶
而賞罰可言也(自然/之序)驟而語形名不知其本也驟而語¶
賞罰不知其始也倒道而言迕道而説者人之所治也¶
安能治人(治人者必順序/○迕音悟横也)驟而語形名賞罰此有知治¶
之具非知治之道(治道先明天不為棄賞罰也/但當不失其先後之序耳)可用於¶