(故我耳未始有得死亦我也未始有喪夫死生之變猶/以為一既觀其一則脫然無係𤣥同彼我以死生為寤)¶
(寐以形骸為逆旅去生如脫屣斷足/如遺土吾未見足以纓茀其心也)常季曰彼為己以¶
其知(嫌王駘未能/忘知而自存)得其心以其心(嫌未能遺/心而自得)得其常心¶
物何為最之哉(夫得其常心平往者也嫌其不能平往/而與物過常故使物就之○最徂會反)¶
(聚/也)仲尼曰人莫鑑於流水而鑑於止水(夫止水之致鑑/者非為止以求)¶
(鑑也故王駘之聚衆衆/自歸之豈引物使從已)唯止能止衆止(動而為之則不/能居衆物之止)¶
受命於地唯松柏獨也在冬夏青青(夫松柏特稟自然/之鍾氣故能為衆)¶
(木之傑耳非能/為而得之也)受命於天唯舜獨也正(言特受自然之/正氣者至希也)¶