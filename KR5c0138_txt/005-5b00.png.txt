(妄行而自/蹈大方也)天下無道則脩德就間(雖湯武之事茍順天/應人未為不間也故)¶
(無為而無不為者非/不間也○間音閑)千嵗厭世去而上僊(夫至人極夀/命之長任窮)¶
(理之變其生也天行其死也/物化故云厭世而上僊也)乘彼白雲至于帝鄉(氣之/散無)¶
(不/之)三患莫至身常無殃則何辱之有封人去之堯隨之¶
曰請問封人曰退已堯治天下伯成子髙立為諸侯堯¶
授舜舜授禹伯成子髙辭為諸侯而耕禹徃見之則耕¶
在野禹趨就下風立而問焉曰昔堯治天下吾子立為¶
諸侯堯授舜舜授予而吾子辭為諸侯而耕敢問其故¶