曰先生言為人父者必能詔其子為人兄者必能教其¶
弟若子不聴父之詔弟不受兄之教雖今先生之辯将¶
奈之何哉且跖之為人也心如涌泉意如飄風强足以¶
拒敵辯足以飾非順其心則喜逆其心則怒易辱人以¶
言先生必無往孔子不聴顔回為馭子貢為右徃見盗¶
跖盗跖乃方休卒徒大山之陽膾人肝而餔之(餔字林/云日中)¶
(時食/也)孔子下車而前見謁者曰魯人孔丘聞将軍髙義¶
敬再拜謁者謁者入通盗跖聞之大怒目如明星髪上¶