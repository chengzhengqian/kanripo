藿蠋越雞不能伏鵠卵魯雞固能矣雞之與雞其德非¶
不同也有能與不能者其才固有巨小也今吾才小不¶
足以化子子胡不南見老子南榮趎贏糧七日七夜至¶
老子之所老子曰子自楚之所來乎南榮趎曰唯老子¶
曰子何與人偕來之衆也(挾三言而來故○奔蜂小蜂/也一云土蜂蠋音蜀豆藿中)¶
(大青虫也越雞小雞也或云荆雞/也魯雞大雞也今蜀雞也贏音盈)南榮趎瞿然顧其後¶
老子曰子不知吾所謂乎南榮趎俯而慙仰而歎曰今¶
者吾忘吾答因失吾問老子曰何謂也南榮趎曰不知¶