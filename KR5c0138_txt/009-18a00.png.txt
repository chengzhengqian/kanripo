室茨以生草蓬户不完桑以為樞而甕牖二室褐以為¶
塞上漏下濕匡坐而弦(○茨盖屋也蓬户織蓬為户桑/以為樞屈桑條為户樞也牖音)¶
(酉破甕為牖二室司馬云夫妻各一/室以褐衣塞牖也匡正也弦謂弦歌)子貢乗大馬中紺¶
而表素軒車不容巷徃見原憲原憲華冠縰履杖藜而¶
應門子貢曰嘻先生何病原憲應之曰憲聞之無財謂¶
之貧學而不能行謂之病今憲貧也非病也子貢逡巡¶
而有愧色原憲笑曰夫希世而行比周而友學以為人¶
教以為己仁義之慝輿馬之飾憲不忍為也(○紺為中/衣加素為)¶