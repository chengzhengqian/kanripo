(失我/也)法之所無用也(若夫法之所用者視不過於所見/故衆目無不明聽不過於所聞故)¶
(衆耳無不聰事不過於所能故衆技無不巧知不過於/所知故羣性無不適徳不過於所得故羣徳無不當安)¶
(用立所不逮於性分之表使/天下奔馳而不能自反哉)子獨不知至徳之世乎昔¶
者容成氏大庭氏伯皇氏中央氏栗陸氏驪畜氏軒轅¶
氏赫胥氏尊盧氏祝融氏伏戲氏神農氏當是時也民¶
結繩而用之(足以紀畧而已○此/十二氏皆古帝王)甘其食美其服(適故/常甘)¶
(當故常美若思夫/侈靡則無時慊矣)樂其俗安其居鄰國相望雞狗之音¶
相聞民至老死而不相徃來(無求/之至)若此之時則至治已¶