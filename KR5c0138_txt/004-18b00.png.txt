而雷聲(出處語黙常無其/心而付之自然)神動而天隨(神順物而動/天隨理而行)從¶
容無為而萬物炊累焉(若逰塵/之自動)吾又何暇治天下哉(任/其)¶
(自然/而已)崔瞿問於老⬤曰不治天下安臧人心老⬤曰汝¶
慎無攖人心(攖之則傷/其自善也)人心排下而進上(排之則下進/之則上言其)¶
(易搖/蕩也)上下囚殺(無所排進/乃安全耳)淖約柔乎剛强(言能淖約則/剛强者柔矣)¶
亷劌雕琢其熱焦火其寒凝氷(非焦火之熱凝氷之寒/皆喜怒并積之所生若)¶
(乃不雕不琢各全其朴則何氷/炭之有哉○劌居衛反傷也)其疾俛仰之間而再撫¶
四海之外(風俗之/所動也)其居也淵而静其動也縣而天(静之/可使)¶