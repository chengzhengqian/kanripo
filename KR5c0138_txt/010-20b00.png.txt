同相謂别墨(必其各守所見則所在無通故於墨之中/又相與别也○相息亮反姓相里名勤苦)¶
(獲已齒二/人姓字也)以堅白同異之辯相訾以觭偶不仵之辭相¶
應以巨子為聖人(巨子最能辯其所是以成其行○墨/家號其道理成者為鉅子若儒家之)¶
(碩/儒)皆願為之尸(尸者/主也)冀得為其後世至今不决(為欲係/巨子之)¶
(業/也)墨翟禽滑⬤之意則是(意在不侈靡而備世/之急斯所以為是)其行則¶
非也(為之大/過故也)将使後世之墨者必自苦以腓無胈脛無毛相¶
進而已矣亂之上也(亂莫大於逆/物而傷性也)治之下也(任衆適性/為上今墨)¶
(反之故/為下)雖然墨子真天下之好也(為其真好重聖賢不/逆也但不可以教人)¶