(闘為是今墨子令百姓能勤儉各有餘故以闘/為非也  非樂節用墨子二篇名汜敖劒反)其道不¶
怒(但自/刻也)又好學而博不異(既自以為是則欲令/萬物皆同乎已也)不與先¶
王同(先王則恣其羣異然後同/焉皆得而不知所以得也)毁古之禮樂(嫌其/侈靡)黄帝¶
有咸池堯有大章舜有大韶禹有大夏湯有大濩文王¶
有辟雍之樂武王周公作武古之䘮禮貴賤有儀上下¶
有等天子棺槨七重諸侯五重大夫三重士再重今墨¶
子獨生不歌死不服桐棺三寸而無槨以為法式以此¶
教人恐不愛人以此自行固不愛已(物皆以任力稱情/為愛今以勤儉為)¶