所待而後當(夫知者未能無可無不可故必有待/也若乃任天而生者則遇物而當也)其所¶
待者特未定也(有待則/無定也)庸詎知吾所謂天之非人乎所¶
謂人之非天乎(我生有崖天也必欲盛之人也然此人/之所謂耳物無非天也天也者自然也)¶
(人皆自然則治亂成敗遇與/不遇非人為也皆自然耳)且有真人而後有真知(有/真)¶
(人而後天下之知皆/得其真而不可亂也)何謂真人古之真人不逆寡(凡寡/皆不)¶
(逆則所/順者衆)不雄成(不恃其成/而處物先)不謩士(縱心直前而羣士自/合非謀謩以致之○)¶
(謩沒/乎反)若然者過而弗悔當而不自得也(直自全當而無/過耳非以得失)¶
(經/心)若然者登髙不慄入水不濡入火不熱是知之能登¶