譽巧拙齊七日輒然忘吾有四枝形體也當是時也無¶
公朝(視公朝若無則/跂慕之心絶矣)其巧專而外滑消(性外之/事去也)然後入¶
山林觀天性形軀至矣然後成見鐻然後加手焉不然¶
則己(必取材中者也○見/賢遍反中丁仲反)則以天合天(不離其/自然也)器之所¶
以疑神者其是與(盡因物之妙故乃/疑是鬼神所作耳)東野稷以御見荘¶
公進退中繩左右旋中規莊公以為文弗過也使之鉤¶
百而反顔闔遇之入見曰稷之馬将敗公密而不應少¶
焉果敗而反公曰子何以知之曰其馬力竭矣而猶求¶