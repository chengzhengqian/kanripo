知同於大通此謂坐忘(夫坐忘者奚所不忘哉既忘其/迹又忘其所以迹者内不覺其)¶
(一身外不識有天地然後曠/然與變化為體而無不通也)仲尼曰同則無好也(無物/不同)¶
(則未嘗不適未嘗/不適何好何惡哉)化則無常也(同於化者唯化/所適故無常也)而果其¶
賢乎丘也請從而後也子輿與子桑友而霖雨十日子¶
輿曰子桑殆病矣裹飯而往食之(此二人相為於無相/為者也今裹飯而相)¶
(食者乃任之天理而自爾非相為而/後往也○左傳云雨三日以往為霖)至子桑之門則若¶
歌若哭鼓琴曰父邪母邪天乎人乎有不任其聲而趨¶
舉其詩焉子輿入曰子之歌詩何故若是(嫌其有情所/以趨出逺理)¶