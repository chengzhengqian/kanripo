(表華冠以華木皮為冠縱三蒼解詁作躧云躡也聲𩔖/或作屣通俗文云履不著跟曰屣一云縰履謂履無跟)¶
(也杖藜以藜為杖/也應門自對門也)曽子居衛緼袍無表顔色腫噲手足¶
胼胝(○緼袍謂/麻緼為絮)三日不舉火十年不製衣正冠而纓絶¶
捉衿而肘見納屨而踵決曳縰而歌商頌聲滿天地若¶
出金石天子不得臣諸侯不得友故養志者忘形養形¶
者忘利致道者忘心矣孔子謂顔回曰回來家貧居卑¶
胡不仕乎顔回對曰不願仕回有郭外之田五十畆足¶
以給飦粥郭内之田十畆足以為絲麻鼓琴足以自娛¶