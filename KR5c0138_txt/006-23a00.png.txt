也死生為晝夜且吾與子觀化而化及我我又何惡焉¶
(斯皆先示有情然後尋至理以遣之若云我本無情故/能無憂則夫有情者遂自絶於逺曠之域而迷困於憂)¶
(樂之/塲矣)莊子之楚見空髑髏髐然有形撽以馬捶因而問¶
之曰夫子貪生失理而為此乎將子有亡國之事斧鉞¶
之誅而為此乎將子有不善之行愧遺父母妻子之醜¶
而為此乎將子有凍餒之患而為此乎将子之春秋故¶
及此乎於是語卒援髑髏枕而卧夜半髑髏見夢曰子¶
之談者似辯士諸子所言皆生人之累也死則無此矣¶