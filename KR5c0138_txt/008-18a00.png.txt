(可以為/天下也)予少而自遊於六合之内予適有瞀病有長者¶
教子曰若乗日之車而遊於襄城之野(日出而逰日入/而息○少詩召)¶
(反瞀莫豆反風眩貌一云瞀讀曰/睊謂眩⬤也日之車以日為車也)今子病少痊予又且¶
復遊於六合之外夫為天下亦若此而已予又奚事焉¶
(夫為天下莫過自放任自放任矣物亦奚攖/焉故我無為而民自化○痊七全反除也)黄帝曰夫¶
為天下者則誠非吾子之事(事由/民作)雖然請問為天下(令/民)¶
(自得必/有道也)小童辭黄帝又問小童曰夫為天下者亦奚以¶
異乎牧馬者哉亦去其害馬者而已矣(馬以過分為害/○去起吕反)¶