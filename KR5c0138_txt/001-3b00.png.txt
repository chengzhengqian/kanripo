(菌均於短折耳故逰於無小無大者無窮者也㝠乎不/死不生者無極者也若夫逍遥而繫於有方則雖故之)¶
(使逰而有所窮矣未能無行/也○知音智⬤丘跂反後同)奚以知其然也朝菌不知¶
晦朔蟪蛄不知春秋此小年也楚之南有㝠靈者以五¶
百歳為春五百歳為秋上古有大椿者以八千歳為春¶
八千歳為秋而彭祖乃今以久特聞衆人匹之不亦悲¶
乎(夫年知不相及若此之懸也比於衆人之所悲亦可/悲矣而衆人未嘗悲此以其性各有極也茍知其極)¶
(則毫分不可相跂天下又何所悲乎哉夫物未嘗以大/欲小而必以小羨大故舉小大之殊各有定分非羨欲)¶
(所及則羨欲之累可以絶矣夫悲生於累累絶則悲去/悲去而性命不安者未之有也○朝菌其隕反大芝也)¶