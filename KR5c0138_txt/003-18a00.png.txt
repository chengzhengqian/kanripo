(子兮反/碎也)長於上古而不為老(日新也○/長丁文反)覆載天地刻雕¶
衆形而不為巧(自然故/非巧也)此所逰已(遊於不為而/師於無師也)顔回曰¶
回益矣(以損之/為益也)仲尼曰何謂也曰回忘仁義矣曰可矣¶
猶未也(仁者兼愛之迹義者成物之功愛之非仁仁迹/行焉成之非義義功見焉存夫仁義不足以知)¶
(愛利之由無心故忘之可/也但忘功迹故猶未𤣥達)它日復見曰回益矣曰何謂¶
也曰回忘禮樂矣曰可矣猶未也(禮者形體之用樂者/樂生之具忘其具未)¶
(若忘其所/以具也)它日復見曰回益矣曰何謂也曰回坐忘矣¶
仲尼蹵然曰何謂坐忘顔回曰墮枝體黜聰明離形去¶