(同於自得其得一也/已自一矣理無所言)既己謂之一矣且得無言乎(夫名/謂生)¶
(於不明者也物或不能自明其一而以此逐/彼故謂一以正之既謂之一即是有言矣)一與言為¶
二二與一為三自此以往巧歴不能得而況其凡乎(夫/以)¶
(言言一而一非言也則一與言為二矣一既一矣言又/二之有一有二得不謂之三乎夫以一言言一猶乃成)¶
(三況尋其支流凡物殊稱雖有善數莫之能紀/也故一之者與彼未殊而忘一者無言而自一)故自無¶
適有以至於三而況自有適有乎(夫一無言也而有言/則至三況尋其末數)¶
(其可/窮乎)無適焉因是己(各止於其所/能乃最是也)夫道未始有封(宜然/無不)¶
(在/也)言未始有常(彼此言之故/是非無定主)為是而有畛也(道無封故/萬物得恣)¶