(内而/足)今之所謂得志者軒冕之謂也軒冕在身非性命¶
也物之儻來寄也寄之其來不可圉其去不可止(在外/物耳)¶
(得失之/非我也)故不為軒冕肆志(淡然自若不/覺寄之在身)不為窮約趨俗¶
(曠然而得不/覺及之在身)其樂彼與此同(彼此謂軒/冕與窮約)故無憂而已矣¶
(亦無大歡/之喜也)今寄去則不樂由是觀之雖樂未嘗不荒也¶
(夫寄去則不樂者寄來/則荒矣斯以外易内也)故曰喪已於物失性於俗者謂¶
之倒置之民(營外虧内/其置倒也)¶
　　秋水第十七¶