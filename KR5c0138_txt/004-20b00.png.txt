(故棄所尚則矯詐不作驕詐不作則桁楊桎梏廢矣何/鑿枘椄槢之為哉椄槢械者音息節反椄槢桎梏梁也)¶
(淮南曰大者為柱梁小者為椄槢/也枘人銳反鑿頭厠木如柱頭)焉知曽史之不為桀¶
跖嚆矢也(嚆矢矢之猛者言曽史為桀跖/之利用也  嚆矢矢之鳴者也)故曰絶聖棄¶
知而天下大治(去其所以攖也○治/直吏反又起吕反)黄帝立為天子十¶
九年令行天下聞廣成子在於空同之上故徃見之曰¶
我聞吾子達於至道敢問至道之精吾欲取天地之精¶
以佐五榖以養民人吾又欲官陰陽以遂羣生為之奈¶
何廣成子曰而所欲問者物之質(問至道之精可謂質/也廣成子或云即老)¶