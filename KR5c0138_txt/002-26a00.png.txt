知不出乎四域(不役思/於分外)且而雌雄合乎前(夫神全者與/物無害故入)¶
(獸不亂羣入鳥不亂行而為萬物/之靈○雌雄合乎前禽獸屬也)是必有異乎人者也¶
寡人召而觀之果以惡駭天下與寡人處不至以月數¶
而寡人有意乎其為人也(未經久已覺/其有逺處)不至乎期年而¶
寡人信之國無宰而寡人傳國焉(委之以/國政)悶然而後應¶
(寵辱不足/以驚其神)汜而若辭(人辭亦辭○汜/浮劍反不係也)寡人醜乎卒授之¶
國無幾何也去寡人而行寡人䘏焉若有亡也若無與¶
樂是國也是何人者也仲尼曰丘也嘗使於楚矣適見¶