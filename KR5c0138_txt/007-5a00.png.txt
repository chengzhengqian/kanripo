公曰何謂也田開之曰魯有單豹者岩居而水飲不與¶
民共利行年七十而猶有嬰兒之色不幸遇餓虎餓虎¶
殺而食之有張毅者髙門縣薄無不走也行年四十而¶
有内熱之病以死豹養其内而虎食其外毅飬其外而¶
病攻其内此二子者皆不鞭其後者也(夫守一方之事/至於過理者不)¶
(及於㑹通之適也鞭其後者去不及也○縣音𤣥薄簾/也走至也言無不至門奉貴富也補走趍走也帷薄之)¶
(外不趍而猶必走恭之至也/吕氏春秋曰張毅好恭是也)仲尼曰無入而藏(藏既内/矣而又)¶
(入之此過/於入也)無出而陽(陽既外矣而又出/之此過於出也)柴立其中央(若/槁)¶