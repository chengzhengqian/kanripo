(外耳肩吾連叔/之𩔖皆所借也)親父不為其子媒親父譽之不若非其¶
父者也(父之譽子誠多不信然時有信/者輙以常嫌見疑故借外論也)非吾罪也人之¶
罪也(已雖信而懐常疑者猶不受寄之/彼人則信之人之聽有斯累也)與已同則應不¶
與已同則反(互相/非也)同於己為是之異於己為非之(三異/同處)¶
(而二異訟其所取是必於不訟者俱/異耳而獨信其所是非借外如何)重言十七所以已¶
言也是為耆艾(以其耆艾故俗共重之雖/使言不借外猶十信其七)年先矣而無¶
經緯本末以期年耆者是非先也(年在物先耳其餘本/末無以待人則非所)¶
(以先也/期待也)人而無以先人無人道也人而無人道是之謂¶