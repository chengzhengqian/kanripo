何以得此乎孔子伏軾而歎曰甚矣由之難化也湛於¶
禮義有間矣而樸鄙之心至今未去進吾語汝夫遇長¶
不敬失禮也見賢不尊不仁也彼非至仁不能下人下¶
人不精不得其真故長傷身惜哉不仁之於人也禍莫¶
大焉而由獨擅之且道者萬物之所由也庻物失之者¶
死得之者生為事逆之則敗順之則成故道之所在聖¶
人尊之今漁父之於道可謂有矣吾敢不敬乎(此篇言/無江海)¶
(而間者能下江海之士也夫孔子之所放任豈直漁父/而已哉将周流六虛旁通無外蝡動之𩔖咸得盡其所)¶