泣無涕中心不慼居喪不哀無是三者以善喪盖魯國¶
固有無其實而得其名者乎回一怪之(魯國觀其禮而/顔回察其心○)¶
(孟孫才三桓/後才其名也)仲尼曰夫孟孫氏盡之矣進於知矣(盡死/生之)¶
(理應内外之宜者動而/以天行非知之匹也)唯簡之而不得(簡擇死生而不/得其異若春秋)¶
(冬夏四/時行耳)夫已有所簡矣孟孫氏不知所以生不知所以¶
死(已簡而不得故無不安無不安故/不以生死槩意而付之自化也)不知就先不知就¶
後(所遇/而安)若化為物(不違/化也)以待其所不知之化已乎(死生/宛轉)¶
(與化為一猶乃忘其所知於當/今豈待所未知而豫憂者哉)且方將化惡知不化哉¶