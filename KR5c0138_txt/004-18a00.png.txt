甚矣天下之惑也(不能遺之已為誤矣而乃復/尊之以為貴豈不甚惑哉)豈直過¶
也而去之邪乃齋戒以言之跪坐以進之鼓歌以儛之¶
吾若是何哉(非直由寄而過去/也乃珍貴之如此)故君子不得已而臨莅¶
天下莫若無為無為也而後安其性命之情(無為者非/拱黙之謂)¶
(也直各任其自為則性命安矣不得已者非迫於威/刑也直抱道懷朴任乎必然之極而天下自賓也)故¶
貴以身於為天下則可以託天下愛以身於為天下則¶
可以寄天下(若夫輕身以赴利棄我而殉物/則身且不能安其如天下何)故君子茍¶
能無解其五藏無擢其聰明(解擢則/傷也)尸居而龍見淵黙¶