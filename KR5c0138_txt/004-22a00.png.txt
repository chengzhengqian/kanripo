(上入於窈/冥之門也)天地有官陰陽有藏(但當/任之)慎守女身物将自¶
壯我守其一以處其和故我修身千二百嵗矣吾形未¶
常衰(取於盡性命之極極長生之/致耳身不夭乃能及物也)黄帝再拜稽首曰廣¶
成子之謂天矣(天無/為也)廣成子曰來余語女彼其物無窮¶
而人皆以為終彼其物無測而人皆以為極(徒見其/一變也)得¶
吾道者上為皇而下為王(皇王之稱隨世之上下耳其/於得通變之道以應無窮一)¶
(也/)失吾道者上見光而下為土(失無窮之道則自信於/一變而不得均同上下)¶
(故俯仰/異心)今夫百昌皆生於土而反於土故余将去女(土/無)¶