(布謂匹帛也○虖/音户布謂貨財也)為其累與赤子之累多矣棄千金之¶
璧負赤子而趨何也林囘曰彼以利合此以天屬也夫¶
以利合者迫窮禍患害相棄也以天屬者迫窮禍患害¶
相收也夫相收之與相棄亦逺矣且君子之交淡若水¶
小人之交甘若醴君子淡以親(道合/故親)小人甘以絶(飾利/故甘)¶
(利不可常/有時而絶)彼無故以合者則無故以離(夫無故而自合/者天屬也合不)¶
(由故則故不足以離之也然/則有故而合必有故而離矣)孔子曰敬聞命矣徐行翔¶
佯而歸絶學捐書弟子無挹於前其愛益加進(去飾任/素故也)¶