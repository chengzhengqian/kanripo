其備乎(古之人即向/之四名也)配神明醇天地育萬物和天下澤¶
及百姓眀於本数係於末度(本数明故/末不離)六通四辟小大¶
精粗其運無乎不在(所以/為備)其眀而在厯数者舊法世傳¶
之史尚多有之(其在数度而可明者/雖多有之已疏外也)其在於詩書禮樂¶
者鄒魯之士搢紳先生多能眀之(能明其迹耳/豈所以迹哉)詩以道¶
志書以道事禮以道行樂以道和易以道隂陽春秋以¶
道名分其数散於天下而設於中國者百家之學時或¶
稱而道之(皆道古人之陳迹/耳尚復不能常稱)天下大亂(用其迹而/無統故也)賢聖¶