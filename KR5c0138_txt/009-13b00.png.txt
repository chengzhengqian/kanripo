　　讓王第二十八¶
堯以天下讓許由許由不受又讓於子州支父子州支¶
父曰以我為天子猶之可也雖然我適有幽憂之病方¶
且治之未暇治天下也(○父音甫支父字也即支伯/幽憂之病謂其病深固也)夫¶
天下至重也而不以害其生又况他物乎唯無以天下¶
為者可以託天下也舜讓天下於子州支伯子州支伯¶
曰予適有幽憂之病方且治之未暇治天下也故天下¶
大器也而不以易生此有道者之所以異乎俗者也舜¶