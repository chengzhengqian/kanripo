誠有善無有哉(故當縁督/以為經也)今俗之所為與其所樂吾又¶
未知樂之果樂耶果不樂耶吾觀夫俗之所樂舉羣趣¶
者誙誙然如將不得已(舉羣趣其所樂乃不/避死也○誙亡耕反)而皆曰樂¶
者吾未之樂也亦未之不樂也(無懐而/恣物耳)果有樂無有哉¶
吾以無為誠樂矣(夫無為之樂/無憂而已)又俗之所大苦也故曰¶
至樂無樂至譽無譽(俗以鏗鏘為/樂美善為譽)天下是非果未可定¶
也雖然無為可以定是非(我無為而任天下之是非/是非者各自任則定矣)至¶
樂活身唯無為幾存(百姓足則吾/身近乎存也)請嘗試言之天無為¶