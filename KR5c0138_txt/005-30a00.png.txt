行莫如用車以舟之可行於水也而求推之於陸則没¶
世不行尋常古今非水陸與周魯非舟車與今蘄行周¶
於魯是猶推舟於陸也勞而無功身必有殃彼未知夫¶
無方之傳應物而不窮者也(時移世異禮亦宜變故因/物而無所係焉斯不勞而)¶
(有功/也)且子獨不見夫桔橰者乎引之則俯舍之則仰彼¶
人之所引非引人也故俯仰而不得罪於人故夫三皇¶
五帝之禮義法度不矜於同而矜於治(期於合時宜應/治體而已○桔)¶
(音結橰/音羔)故譬三皇五帝之禮義法度其猶柤棃橘柚邪¶