人人亦無責焉(恣情任彼故彼/各自當其責也)至人不聞子何喜哉(寂/澹)¶
(無懐乃/至人也)孔子曰善哉辭其交逰去其弟子逃於大澤衣¶
裘褐食杼栗(取於棄人/間之好也)入獸不亂羣入鳥不亂行(若草/木之)¶
(無心故為禽/獸所不畏)鳥獸不惡而况人乎(蓋寄言以極推至誠/之信任乎物而無受)¶
(害之/地也)孔子問子桑虖曰吾再逐於魯伐樹於宋削迹於¶
衛窮於商周圍於陳蔡之間吾犯此數患親交益疏徒¶
友益散何與子桑虖曰子獨不聞假人之亡與林囘棄¶
千金之璧負赤子而趨或曰為其布與赤子之布寡矣¶