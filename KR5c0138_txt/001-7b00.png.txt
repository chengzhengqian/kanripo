(下之至實也各得其實又何所為乎哉自得/而已矣故堯許天地雖異其於逍遥一也)肩吾問於¶
連叔曰吾聞言於接輿大而無當徃而不反吾驚怖其¶
言猶河漢而無極也大有逕庭不近人情焉連叔曰其¶
言謂何哉曰藐姑射之山有神人居焉肌膚若氷雪綽¶
約若處子(此皆寄言耳夫神人即今所謂聖人也夫聖/人雖在廟堂之上然其心無異於山林之中)¶
(世豈識之哉徒見其戴黄屋佩玉璽便謂足以纓紼其/心矣見其歴山川同民事便謂足以憔悴其神矣豈知)¶
(至至者之不虧哉今言至徳之人而寄之此山將明世/所無由識故乃託之於絶垠之外而推之於視聽之表)¶
(耳處子者不以外傷内○逕徐古定反庭勑/定反逕庭謂徼過也姑射山名在北海中)不食五穀¶