狸狌言殊技也鴟鵂夜撮蚤察毫末晝出瞋目而不見¶
丘山言殊性也(就其殊而任之則萬物莫不當也○梁/麗小舩也一云屋棟也淮南子鴟夜聚)¶
(蚤察分毫末許慎云鵂夜聚食/蚤蝨不失也一本作蚉音文)故曰蓋師是而無非師¶
治而無亂乎是未明天地之理萬物之情者也(夫天地/之理萬)¶
(物之情以得我為是失我為非適性為治失性為亂然/物無定極我無常適殊性異便是非無主若以我之所)¶
(是則彼不得非此知我而不見彼者耳故以道觀者於/是非無當也付之天均恣之兩行則殊方異𩔖同焉皆)¶
(得也○師是/或云師順也)是猶師天而無地師陰而無陽其不可行¶
明矣然且語而不舍非愚則誣也(天地陰陽對生也是/非治亂互有也將奚)¶