壑之為物也注焉而不滿酌焉而不竭吾將逰焉苑風¶
曰夫子無意於横目之民乎願聞聖治諄芒曰聖治乎¶
官施而不失其宜拔舉而不失其能畢見其情事而行¶
其所為(皆因而/任之)行言自為而天下化(使物為之/則不化也)手撓顧¶
指四方之民莫不俱至此之謂聖治(言其指麾顧眄而/民各至其性也任)¶
(其自/為故)願聞德人曰德人者居無思行無慮(率自/然耳)不藏是¶
非美惡(無是非於胷中/而任之天下)四海之内共利之之謂恱共給¶
之之為安(無自私/之懐也)怊乎若嬰兒之失其母也儻乎若行¶