昔之君子(能美其/名者耳)覩無者天地之友(覩無則任/其獨生也)賤而不¶
可不任者物也卑而不可不因者民也(因其性而任之/則治反其性而)¶
(凌之則亂夫民物之所以卑而賤者不能因任/故也是以任賤者貴因卑者尊此必然之符也)匿而不¶
可不為者事也(夫事藏於彼故匿也彼各自/為故不可不為但當因任耳)麤而不可¶
不陳者法也(法者妙事之迹也安可/以迹麤而不陳妙事哉)逺而不可不居者¶
義也(當乃居之/所以為逺)親而不可不廣者仁也(親則苦偏故/廣乃仁耳)節¶
而不可不積者禮也(夫禮節者患於係一故/物物體之則積而周矣)中而不可¶
不髙者徳也(事之下者雖中非徳○中/者順也順其性而髙也)一而不可不易¶