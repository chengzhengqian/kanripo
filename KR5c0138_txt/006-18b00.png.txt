猶使蚉負山商蚷馳河也必不勝任矣(物各有分不可/強相希效○蚷)¶
(音巨商蚷蟲名/北燕謂之馬蚿)且夫知不知論極妙之言而自適一時¶
之利者是非塪井之鼃與且彼方跐黄泉而登大皇無¶
南無北奭然四解淪於不測無東無西始於𤣥㝠反於¶
大通(言無不至/也跐音此)子乃規規然而求之以察索之以辯(夫/逰)¶
(無窮者非察辨所/得○索所白反)是直用管闚天用錐指地也不亦小¶
乎子徃矣(非其任者/去之可也)且子獨不聞夫夀陵餘子之學行¶
於邯鄲與未得國能又失其故行矣直匍匐而歸耳(以/此)¶