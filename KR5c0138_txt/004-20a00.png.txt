(君臣上下莫匪爾極而天下無患矣斯迹也攖天下之/心使奔馳而不可正故中知以下莫不外飾其性以眩)¶
(惑衆人惡直醜正蕃徒相引是以任真者失其據而崇/偽者竊其柄於是主憂於上民困於下矣○脊脊音籍)¶
今世殊死者相枕也桁楊者相推也刑戮者相望也而¶
儒墨乃始離⬤攘臂乎桎梏之間意甚矣哉其無愧而¶
不知恥也甚矣(由腐儒守迹故致斯禍不思捐迹反一/而方復攘臂用迹以治迹此可謂無愧)¶
(而不知恥之甚也○殊死殊㫁/也械錮頸及脛者皆曰桁楊)吾未知聖知之不為桁¶
楊椄槢也仁義之不為桎梏鑿枘也(桁楊以椄槢為管/而桎梏以鑿枘為)¶
(用聖知仁義者逺於罪之迹也迹逺罪則民思尚之尚/之則矯詐生焉驕詐生而禦奸之器不具者未之有也)¶