人相視而笑莫逆於心遂相與友(若然者豈友哉盖寄/明至親而無愛念之)¶
(近情/也)莫然有間而子桑户死未葬孔子聞之使子貢往¶
待事焉或編曲或鼓琴相和而歌曰嗟來桑户乎嗟來¶
桑户乎而已反其真而我猶為人猗(人哭亦哭俗内之/迹也齊死生忘哀)¶
(樂臨尸能歌方外之至也○莫然定也/有間有頃也曲蚕箔猗於直反辭也)子貢趨而進曰¶
敢問臨尸而歌禮乎二人相視而笑曰是惡知禮意(夫/知)¶
(禮意者必逰外以經内守母以存子稱情而直往也若/乃矜乎名聲牽乎形制則孝不以誠慈不任實父子兄)¶
(弟懷情相欺豈/禮之大意哉)子貢反以告孔子曰彼何人者邪修行¶