(於身身猶忘之况國爵乎斯貴/之至也○并必領反棄除也)至富國財并焉(至富者/自足而)¶
(已故除天/下之財也)至願名譽并焉(所至願者適也得適/而仁孝之名都去矣)是以道¶
不渝(去華取/實故也)北門成問於黄帝曰帝張咸池之樂於洞¶
庭之野吾始聞之懼復聞之怠卒聞之而惑蕩蕩黙黙¶
乃不自得(不自得坐/㤀之謂也)帝曰女殆其然哉吾奏之以人徴¶
之以天行之以禮義建之以太清(由此觀之知夫至樂/者非聲音之謂也必)¶
(先順乎天應乎人得於心而適於性然後發之以聲/奏之以曲耳故咸池之樂必待黄帝之化而後成焉)夫¶
至樂者先應之以人事順之以天理行之以五德應之¶