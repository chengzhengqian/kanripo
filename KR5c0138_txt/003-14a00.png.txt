往弔之丘則陋矣(夫弔者方内之近事也/施之於方外則陋矣)彼方且與造¶
物者為人而逰乎天地之一氣(皆𡨕之/故無二)彼以生為附贅¶
縣疣(若疣之自縣贅之自附此氣之時/聚非所樂也○縣音𤣥疣音尤)以死為決⬤潰¶
癰(若⬤之自決癰之自潰此氣之自散/非所惜也○⬤胡虬反潰胡對反)夫若然者又惡¶
知死生先後之所在(死生代謝未始有極與之俱往則/無往不可故不知勝負之所在也)¶
假於異物託於同體(假因也今死生聚散變化無方皆/異物也無異而不假故所假雖異)¶
(而共成/一體也)忘其肝膽遺其耳目(任之於理/而𡨕往也)反覆終始不知¶
端倪(五藏猶忘何物足識哉未始有識故能放身於變/化之塗𤣥同於反覆之波而不知終始之所極也)¶