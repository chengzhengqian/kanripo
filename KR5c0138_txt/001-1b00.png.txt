(皆古文鳳字朋鳥象形鳳飛/羣鳥從以萬數故以鵬為朋)鵬之背不知其幾千里也¶
怒而飛其翼若垂天之雲是鳥也海運則將徙於南㝠¶
南㝠者天池也(非㝠海不足以運其身非九萬里不足/以負其翼此豈好竒哉直以大物必自)¶
(生於大處大處亦必自生此大物理固/自然不患其失又何措心於其間哉)齊諧者志怪者¶
也諧之言曰鵬之徙於南㝠也水擊三千里摶扶揺而¶
上者九萬里(夫翼大則難舉故摶扶揺而後能上九萬/里乃足自勝耳既有斯翼豈得決然而起)¶
(數仞而下哉此皆不得不然非樂然也○/齊諧人姓名志記也怪異也扶搖風名也)去以六月息¶
者也(夫大鳥一去半歳至天池而息小鳥一飛半朝搶/榆枋而止此比所能則有間矣其於適性一也)¶