季徹曰魯君謂葂也曰請受教辭不獲命既已告矣未¶
知中否請嘗薦之吾謂魯君曰必服恭儉拔出公忠之¶
屬而無阿私民孰敢不輯季徹局局然笑曰若夫子之¶
言於帝王之德猶螳螂之怒臂以當車軼則必不勝任¶
矣(必服恭儉非㤀儉而儉也拔出公忠非㤀忠而/忠也故雖無阿私而不足以勝矯詐之任也)且若¶
是則其自為處危其觀䑓(此皆自處高顯若/䑓觀之可覩也)多物將徃¶
(將使物不止於本性之/分而矯跂自多以附之)投迹者衆(亢足投迹不/安其本步也)將閭葂¶
覤覤然驚曰葂也汒若於夫子之所言矣雖然願先生¶