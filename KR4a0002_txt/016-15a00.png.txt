榮言己脩行衆善冀若仙人王僑得道不死遂與天地/同其壽命與日月比其光榮流名於後世不腐滅也
登崑崙而北首兮首/嚮悉靈圉而來謁悉盡也靈圉崑崙/衆神也言己設得
道輕舉登崑崙之山北向天/門衆神盡來謁見尊有徳也選鬼神於太隂兮登閶闔
於𤣥闕言己乃選擇衆鬼神之中行忠正者與/俱登於天門入𤣥闕拜天皇受勑誨也回朕車
俾西引兮褰虹旗於玉門褰袪也玉門山名言乃旋我/之車而西行褰舉虹旗驅上
玉門之山/以趨疾也馳六龍於三危兮三危西/方山也朝四靈於九濱朝/召
也濵水涯也言乃馳騁六龍過於三危之/山召四方之神㑹於大海九曲之涯者也結余軫於西
山兮横飛谷㠯南征結旋也飛谷日所行道也言乃旋/我車軫横度飛泉之谷以南行也