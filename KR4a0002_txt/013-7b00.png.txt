　　　沈江
世沈淖而難論兮沈沒也/淖溺也俗岒峨而㠁嵯岒峨㠁嵯不/齊貌言時世
之人沈沒財利用心淖溺不論是非不别忠佞風/俗毁譽髙下㠁嵯賢愚合同上不任賢化使然也清泠
泠而殱滅兮清泠泠以喻潔白/殱盡也滅消也溷湛湛而日多溷湛湛/喻貪濁
也言泠泠清潔之士盡棄銷滅不見/論用貪濁之人進在顯位日以盛多梟鴞既以成羣兮
𤣥鶴弭翼而屏移言貪狠之人並進成羣/亷潔之士歛節而退也蓬艾親入御
於床笫兮笫牀簀也/以喻親密馬蘭踸踔而日加馬蘭惡草也踸/踔暴長貌也加
盛也言蓬蒿蕭艾入御房中則馬蘭之草踸踔暴長而/茂盛也以言佞謟見親近則邪偽之徒踊躍而欣喜也