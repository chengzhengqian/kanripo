縱欲殺而不忍縱放也言浞取羿妻而生澆强梁多力/縱放其情不忍其慾以殺夏后相也
日康娱以自忘兮康安/也厥首用夫顛隕首頭也自上下/曰顛隕墜也言
澆既滅殺夏后相安居無憂日作淫樂忘其過惡卒為/相子少康所誅其頭顛隕而墜地論語曰羿善射奡盪
舟俱不得其死然自此以上羿/澆寒浞之事皆見於左氏傳夏桀之常違兮乃遂焉
而逢殃殃咎也言夏桀上背於天道下逆於人/理乃遂以逢殃咎終為殷湯所誅滅后辛之
葅醢兮后君也辛殷之亡王紂名也為/王所誅滅藏菜曰葅肉醬曰醢殷宗用之不
長言紂為無道殺比干醢梅伯王仗/黄鉞行天罰殷宗遂絶不得長久也湯禹嚴而祇敬
兮嚴畏也/祇敬也周論道而莫差周周家也差過也言殷湯夏/禹周之文王受命之君皆畏