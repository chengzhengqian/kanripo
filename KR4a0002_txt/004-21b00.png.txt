信讒諛之溷濁兮聽用邪偽/自亂惑也盛氣志而過之呵罵遷怒/妄誅戮也
何貞臣之無辠兮忠正之行/少愆忒也被離謗而見尤虚䝉誹訕/獲過愆也
慙光景之誠信兮質性謹厚/貌純慤也身幽隠而備之雖處草野/行彌篤也
臨沅湘之𤣥淵兮觀視流水/心悲惻也遂自忍而沉流遂赴深水/自害賊也
卒沉身而絶名兮名字㫁絶/形朽腐也惜壅君之不昭懐王壅蔽/不覺悟也
君無度而弗察兮上無檢押/以知下也使芳草為藪幽賢人放竄/棄草野也
焉舒情而抽信兮安所展思/披愁苦也恬死亡而不聊忍不貪生/而顧老也
獨彰壅而蔽隠兮逺放隔塞/在裔土也使貞臣而無由欲竭忠節/靡其道也