九重孰營度之言天圜而九重誰/營度而知之乎惟兹何功孰初作之
言此天有九重誰/功力始作之耶斡維焉繫天極焉加斡轉也維綱也/言天晝夜轉旋
寧有維綱繫綴其/際極安所加乎八柱何當東南何虧言天有八山為/柱皆何當值東
南不足誰/虧缺之九天之際安放安屬九天東方皡天東南方/陽天南方赤天西南方
朱天西方成天西北方幽天北方𤣥天東北/方變天中央鈞天其際㑹何分安所屬繫乎隅隈多有
誰知其數言天地廣大隅隈衆/多寧有知其数乎天何所沓十二焉分沓/合
也言天與地合㑹何所/分十二辰誰所分别乎日月安屬列星安陳言日月衆/星安所繫
屬誰陳/列也出自湯谷次于䝉汜次舍也汜水涯也言日出/東方湯谷之中暮入西極