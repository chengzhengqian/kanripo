典謨樂古賢臣/遇明君也懿風后兮受瑞圖懿深也屈原之喻也/風后皇帝師受天瑞
者/也愍余命兮遭六極委玉質兮於泥塗且放逐汗辱若/䧟泥塗中也
遽傽遑兮驅林澤歩屏營兮行丘阿憂憤不知所為/徒經營奔走也車
軌折兮馬虺頽驅騁不能寧定/車弊而馬病也惷悵立兮涕滂沲憂悴/而涕
流/也思丁文兮聖明哲丁當也文文王也心志/不明願遇文王時也哀平差兮
迷謬愚平楚平王差呉王夫差也平王殺忠臣伍奢奢/子員仕呉以破楚夫差不用子胥而為越所滅
也/吕傅舉兮殷周興吕吕望傅𫝊説兩賢舉/用而三代以興盛也忌嚭専兮
郢呉虚忌楚大夫費無忌嚭呉大夫宰嚭虚空也忌/嚭佞偽惑其君而敗二國空虚郢楚都也仰