逺望平博/無人民也青驪結駟兮純黒為驪結連/也四馬為駟齊千乗齊同也/言屈原
嘗與君俱獵於此官屬齊駕駟馬/或青或黒連車千乗皆同服也懸火延起兮𤣥顔烝
懸火火鐙也𤣥天也言已時從君夜獵懸鐙林木/之中其火延燒於野澤𤎆上烝天使之黒色也步及
驟處兮驟走也/處止也誘騁先誘導也騁馳也言獵時有步行/者有乗馬走驟者有處止者分
巳圍獸者己獨馳/騁為君之先導也抑騖若通兮抑止也騖馳/也若順也引車右還
還轉也言抑止馳騖者順通/共獲引車右轉以遮獸也與王趨夢兮課後先夢澤/中也
楚人名澤為夢中左氏傳曰楚大夫鬬伯比與䢵公之/女媱而生子棄諸夢中言已與懷王俱獵於夢澤之中
課第羣臣先/至後至也君王親發兮憚青兕發射也憚驚也言懷/王是時親自射獸驚