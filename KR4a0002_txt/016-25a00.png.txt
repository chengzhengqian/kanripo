則讒邪道/塞者也今反表以為裏兮顛裳以為衣顛倒也言今/世之君迷惑
讒佞反表以為裏倒裳/以為衣而不能知也戚宋萬於兩楹兮宋萬宋閔公/之臣也與閔
公傅争道以手摶之絶其脰戚親也楹/柱也兩楹之間戸牗之前尊者所處也廢周邵於遐夷
不用曰廢周周公旦也邵邵公奭也遐逺也言君反親/愛簒逆之臣若宋萬者置於兩楹之間與謀政事廢弃
仁賢若周公邵公者放/於逺夷之外而不近也却騏驥以轉運兮却退也/轉移也騰驢
驘以馳逐騰乗也言退却騏驥以轉物徙重車乗駑頓/驢驘反以奔走馳逐急疾失其性也以言役
使賢者令之負擔進用頑/愚以任政職亦失其志也蔡女黜而出帷兮蔡女蔡國/賢女也黜
貶/也戎婦入而綵繡服戍戎狄也言蔡女美好反見貶黜/而去離帷幄戎狄醜婦反入椒房