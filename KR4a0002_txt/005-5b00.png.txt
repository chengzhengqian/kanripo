歴太皓以右轉兮遂過庖犧而諮訪也甲乙其帝太皓/其神鈎芒太皓始結罟以畋以漁
制立庖厨天下/號為庖犧也前飛亷以啓路風伯先導/以開徑也陽杲杲其未
光兮日耀旭曙/旦欲明也淩天地以徑度超越乾坤/之體也風伯為余先
驅兮飛亷犇馳/而在前也辟氛埃而清涼掃除霧霾/與埃塵也鳳凰翼其承
旂兮俊鳥夾轂/而扶轉也遇蓐收乎西皇遇少隂神於海津也西/方庚辛其帝少皓其神
蓐收西皇即少昊也離騷經日召西/皇使沙予知西皇所居於海津也擥彗星以為旍兮
引援孛光/以翳身也舉斗柄以為麾握持招揺/東西指也叛陸離其上下兮
僚𨽻叛㪚/以别分也遊驚霧之流波蹈履雲氣/浮㣲清也時晻曀其曭莽兮