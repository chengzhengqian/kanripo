下交集自/閔傷也傷明珠之赴泥兮魚眼璣之堅藏言忠良弃/捐讒佞珍
用/也同駑驘與椉駔兮馬母驢父生子/曰驘駔駿馬也雜斑駮與闒茸班/駮
雜色也闒茸駑頓也言己君不明志斥逐忠良而任用/佞䛕委棄明珠而貴魚眼乗駑驘雜駿馬重斑駮喜闒
茸心迷意惑/終不悟也葛藟虆於桂樹分藟葛荒也虆縁也/詩云葛藟虆之鴟鴞
集於木蘭鴟鴞鶉鴂貪鳥也言葛藟惡草乃縁於桂樹/鴟鴞貪鳥而集於木蘭以言小人進在顯位
貪佞升為/公卿者也偓促談於廊廟兮偓促拘/愚之貌律魁放乎山間律/法
也魁大也言拘愚蔽闇之人反談論廊廟之中/明於大法賢智之士棄在山間而不見用也惡虞氏
之簫韶兮好遺風之激楚言世人愚惑惡虞舜簫韶之/樂反好俗人淫泆激楚之音