我之屋上流水周旋己之堂下/自傷與鳥獸魚鼈同為伍也捐余玦兮江中玦玉佩/也先王
所以命臣之瑞也故與/環即還與玦即去也遺余佩兮澧浦遺離也佩瓊琚/之屬也言巳雖
見放逐常思念君設欲逺去猶捐玦/佩置於水涯兾君求己示有還意采芳洲兮杜若芳/洲
香草藂生/水中之處將以遺兮下女遺與也女隂也以喻臣謂己/之儔匹也言已願徃於芬芳
絶異之洲采取杜若以與貞正/之人思與同志終不變更也時不可兮再得言日不/再中年
不再/盛也聊逍遥兮容與逍遥遊戲也詩曰狐裘逍遥言天/時不再至人年不再盛巳既年老
矣不遇於時聊自逍遥而遊/容與而戲以待天命之至也
　　　湘君