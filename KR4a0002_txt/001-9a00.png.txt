然住立而失志者以不能随從世俗/屈求容媚故獨為時人所窮困也寕溘死而流亡兮
溘猶/奄也余不忍為此態也言我寕奄然而死形體流亡不/忍以中正之性為邪淫之態也
鷙鳥之不羣兮鷙執也謂能執服衆鳥/鷹鸇之類以喻忠正也自前世而固然
言鷙鳥執志剛厲特處不羣以言忠正之士亦執分守/節不同俗人自前世固然非獨於今比干伯夷是也
何方圜之能周兮夫孰異道而相安言何所有方鑿受/圓枘而能合者誰
有異道而相安耶言/忠佞不相為用也屈心而抑志兮抑案/也忍尤而攘詬
尤過也攘隂也詬耻也言巳所以能屈案心志含忍罪/過而不去者欲除去耻辱誅讒佞之人如孔子誅少正
卯/也伏清白以死直兮固前聖之所厚言士有伏清白之/志以死忠直之節