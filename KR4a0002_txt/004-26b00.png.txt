覺立徙倚/而行步也聊逍遥以自恃且徐遊戲/内自娯也傷太息之愍歎兮
憂悴心重/歎辛苦也氣於邑而不可止氣逆憤懣/結不下也糺思心以為纕
兮糺戾也纕/佩帶也編愁苦以為膺編結也膺胷也結胷者/言動以憂愁自係結也折
若木以蔽光兮光謂/日光隨飄風之所仍仍因也言已願折/若木以蔽日使之
稽留因隨羣/小而遊戲也存髣髴而不見兮髣髴謂/形貌也心踊躍其若湯
言已欲隨從羣小存其形貌察其情/志不可得知故中心沸熱若湯也撫珮衽以案志兮
整飭衣裳/自寛慰也超惘惘而遂行失志偟遽/而直逝也嵗曶曶其若頺兮
年嵗轉去/而流没也時亦冉冉而將至春秋更到/與老㑹也蘋蘅稿而節離