也逐從也言河泊遊戲逺出/乗龍近出乗黿又從鯉魚也與女遊兮河之渚流澌紛
兮將來下流澌觧氷也言屈原願與河伯乆遊河之渚/而流澌紛然相随來下水為汚濁故欲去也
或曰流澌觧散屈原自比/流澌者欲與河伯離别也子交手兮東行子謂河伯也/言屈原與河
伯别子宜東行還於九/河之居我亦欲歸也送美人兮南浦美人屈原自謂/也願河伯送已
南至江之涯/歸楚國也波滔滔兮來迎魚鱗鱗兮媵予媵送也言/江神聞己
將歸亦使波流滔滔來迎河/伯遣魚鱗鱗侍從而送我也
　　　河伯
若有人兮山之阿有人謂山鬼/也阿曲隅也被薜荔兮帶女蘿女蘿/兎絲