數列人形之要而作九歌九章之頌以諷諫懷王眀巳
所言與天地合度可履而行也宋玉者屈原弟子也閔
惜其師忠而放逐故作九辯以述其志至於漢興劉向
王襃之徒咸悲其文依而作詞故號為楚詞亦承其九
以立義焉
悲哉秋之為氣也寒氣聊戾/嵗將暮也蕭瑟兮隂冷促急/風疾㬥也草木揺
落華葉隕零/肥潤去也而變衰形體易色枝葉枯槁也自傷/不遇將與草木俱衰老也憭慄
兮思念㬥戾/心自傷也若在逺行逺客出去/之他方也登山臨水兮升高逺/望視江