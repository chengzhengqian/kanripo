歸徠恣所便只便猶安也言所選美女五人儀/貌各異恣䰟所安以侍棲宿也夏屋廣
大沙堂秀只沙丹沙也言乃為䰟造作髙殿峻屋其中廣/大又以丹沙朱畫其堂其形秀異宜居處也
南房小壇房屋也壇/猶堂也觀絶霤只觀猶樓也霤屋宇也言/有南房别室閒静小堂
樓觀特髙與大殿/宇絶逺宜遊宴也曲屋步壛曲屋周閤也/步壛長砌也宜擾畜只擾/謹
也言南堂之外復有曲屋周旋閤道步壛長砌/其路險狹宜乗擾謹之馬周旋曲折行遊觀也騰駕步
遊獵春囿只騰馳也春草始生囿中平易也言從曲閣/之路可駕馬騰馳而臨平易又可歩行遂
往田獵於春囿/之中取禽獸也瓊轂錯衡金銀/為錯英華假只假大也言所/桑之車以玉
飾轂以金錯衡英華/照燿大有光明也茝蘭桂樹鬱彌路只言所行之道/皆羅桂樹茝