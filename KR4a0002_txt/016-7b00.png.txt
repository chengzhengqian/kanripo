己舩則順長瀬之/流以避其難也淩黄沱而下低兮黄沱江别名也/江别為沱也思
還流而復反言己淩乗黄沱低舩而下將入於/海心思還水之流冀幸復還反也𤣥輿馳
而並集兮𤣥者/水也身容與而日逺言己以水為車與舩並/馳而流故身容與日以
逺/也櫂舟杭以横濿兮濿渡也由漆/以上為濿也濟湘流而南極濟亦/渡也
言己乃櫂舩横行南/渡相水極其源流也立江界而長吟兮愁哀哀而累息
言己還入大江之界逺望長吟/心中悲嘆而太息哀不遇也情慌忽以忘歸兮神浮
逰以髙厲言已心愁情志慌忽思歸故鄉/則精神浮逰髙厲而逺行也志蛩蛩而懐
顧兮蛩蛩懐/憂貌也魂眷眷而獨逝眷眷顧貌詩云眷眷懐顧/言己心中蛩蛩常懐大憂