則何以墳之墳分也謂九州之地凡有/九品禹何以能分别之乎應龍何畫河海
何厯有鱗曰蛟龍有翼曰應龍厯過也言河海所出至/逺應龍過厯游之無所不窮也或曰禹治洪水時
有神龍以尾畫導水徑/所當决者因而治之鮌何所營禹何所成言鮌治洪/水何所營
度禹何所/成就乎康回馮怒地何故以東南傾康回共工名也/淮南子言共工
與顓頊争為帝不得怒而觸不周/之山天維絶地柱折故東南傾九州何錯川谷何洿
錯厠也洿深也言九州錯厠禹何所/分别之川谷於地何以獨洿深乎東流不溢孰知其
故言百川東流不知滿/溢誰有知其何故也東西南北其修孰多修長也言/天地東西
南北誰/為長乎南北順㯐其衍幾何衍廣大也言南北㯐/長其廣差幾何乎崑崙