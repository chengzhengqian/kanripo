復以所識所知稽之舊章合之經傳作十六巻章句雖
未能究其微妙然大指之趣略可見矣且人臣之義以
忠正為髙以伏節為賢故有危言以存國殺身以成仁
是以伍子胥不恨於浮江比干不悔於剖心然後徳立
而行成榮顯而名稱若夫懐道以迷國佯愚而不言顛則不能扶危則不能安婉娩以順上逡巡以避患雖保
黄耇終夀百年蓋志士之所耻愚夫之所賤也今若屈
原膺忠貞之質體清潔之性直若砥矢言若丹青進不