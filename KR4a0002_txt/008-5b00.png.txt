何時俗之工巧兮世人辯慧/造詐偽也背繩墨而改錯違廢聖典/背仁義也
夫繩墨者工之法度也仁義者民之正路也繩墨用/則曲木截仁義進則讒佞滅二者殊義不可不察也郤
騏驥而不乗兮斥逐子胥/與比干也策駑駘而取路信任豎貂/與椒蘭也當
世豈無騏驥兮家有稷契/與管晏也誠莫之能善御世無堯舜/及桓文也見
執轡者非其人兮遭值桀紂/之亂昏也故跼跳而逺去被髮為奴/走横奔也
鳬鴈皆唼夫梁藻兮羣小在位/食重禄也鳳愈飄翔而髙舉賢也/㐲匿
竄山/谷也圜鑿而方枘兮正直邪枉/行殊則也吾固知其鉏鋙而難入
所務不同/若粉墨也衆鳥皆有所登棲兮羣佞並進/處官爵也鳳獨惶惶而