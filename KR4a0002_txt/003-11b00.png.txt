之欲以/懐來也環理天下夫何索求環旋也言王者當修道徳/來四方穆王何為乃周旋
天下而求/索之也妖夫曳何號于市妖怪也號呼也昔周幽/王前世有童謡曰檿弧
箕服寔亡周國後有夫婦賣是器/以為妖怪執而曳戮之於市也周幽誰誅焉得夫褒
姒褒姒周幽王后也昔夏后氏之衰也有二神龍止於/夏庭而言曰余褒之二君也夏后布幣請而告之龍
下而漦在櫝而藏之夏亡傳殷殷亡傳周比三代莫敢/發也至厲王之末發而觀之漦流於庭化為𤣥黿入王
後宫後宫處妾遇之而孕無夫而生子懼而棄之時被/戮夫婦夜亡道聞後宫處妾所棄女啼聲哀而收之遂
奔褒褒人後有罪幽王欲誅之褒人乃入此女以贖/罪是為褒姒用以為后惑而愛之遂為犬戎所殺也天
命反側何罰何佑言天道神明降與人之命反/側無常善者佑之惡者罰之齊桓九