俗信鬼而好祀其祠必作歌樂鼓舞以樂諸神屈原放
逐竄伏其域懐憂苦毒愁思怫鬱出見俗人祭祀之禮
歌舞之樂其詞鄙陋因為作九歌之曲上陳事神之敬
下以見已之寃結託之以風諫故其文意不同章句雜
錯而廣異義焉
吉日兮辰良日為甲乙/辰為寅夘穆將愉兮上皇穆敬也愉樂也/上皇謂東皇太
一也言已將修祭祀必擇吉良/之日齋戒恭敬以宴樂天神也撫長劒兮玉珥撫持也/玉珥謂
劒鐔也劒者所以威不/軌衛有徳故撫持之也璆鏘鳴兮琳琅璆琳琅皆美玉/名也爾雅曰有