願懐椒糈要之使筮/者占兹吉凶之事也百神翳其備降兮九嶷繽其並迎
翳蔽也繽盛貌也九嶷舜所𦵏也言巫咸得已椒糈則/將百神蔽日來下舜又使九嶷之神紛然迎我知已之
志/也皇剡剡其揚靈兮皇皇天也/剡剡光貌告余以吉故言皇天揚/其光靈使
百神告我當/去就吉善也曰勉升降以上下兮勉强也上謂/君下謂臣也求榘矱
之所同榘法也矱度也言當自勉强上求明君下察/賢臣與己合法度者因俱同志共為治也湯
禹儼而求合兮儼敬也/合匹也摯咎繇而能調摯伊尹名湯臣/也咎繇禹臣也
調和也言湯禹至聖猶敬承天道求其匹合/得伊尹咎繇乃能調和隂陽而安天下也茍中情其
好修兮又何必用夫行媒行媒喻左右之臣也言誠能/中心常好善則精感神明賢