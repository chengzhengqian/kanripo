丘楚地/名也溘吾遊此春宫兮溘奄也春宫/東方青帝舎折瓊枝以繼佩
繼續也言已行游奄然至於青帝之舎觀萬物始生/皆出於仁義復折瓊枝以續佩守仁行義志彌固也及
榮華之未落兮榮華喻顔色/也落墮也相下女之可詒相視也詒/遺也言已
既修行仁義兾得同志願及年徳盛時顔貌未老/視天下賢人將持玉帛而聘遺之與俱事君也吾令
豐隆乘雲兮豐隆/雷師求宓妃之所在宓妃神女也以喻隠/士言我令雷師豐隆
乘雲周行求隠士清潔若/宓妃者欲與并心力也解佩纕以結言兮纕佩/帶也吾令
蹇修以為理蹇修伏羲氏之臣也理分理述禮意也言/已既見宓妃則解我佩帶之玉結言語使
古賢蹇修而為謀理也伏/羲時敦朴故使其臣也紛緫緫其離合兮忽緯繣其