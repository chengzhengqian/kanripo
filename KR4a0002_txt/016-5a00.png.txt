兮言水得風則龍卭繚戾與險阻相薄不得順其流/性也以言忠臣逢讒人亦匡攘惶遽而竄伏也遭
紛逢凶蹇離尤兮言己遭逢紛濁之世而遇百凶/以蹇蹇之故而遂以得過也垂文
揚采遺將來兮言己雖不得施行道徳將垂典雅之文揚/美藻之采以遺將來賢君使知己志也
　　　逢紛
靈懐其不吾知兮靈懐其不吾聞言懐王闇惑不知我/之忠誠不聞我之清
白反用讒言/而放逐己也就靈懐之皇祖兮愬靈懐之鬼神言己所/言忠正
而不見信願就懐王先祖告語其寃使照/己心也鬼神明察故欲愬之以自證明也靈懐曾不吾
知兮即聴夫讒人之諛辭言懐王之心曽不與我合又/聴用讒䛕之辭言以過惡於