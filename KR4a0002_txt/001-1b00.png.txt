大夫上官靳尚妬害其能共譖毀之王乃疏屈原屈原
執履忠貞而被讒衺憂心煩亂不知所愬乃作離騷經
離别也騷愁也經徑也言已放逐離别中心愁思猶陳
直徑以風諌君也故上述唐虞三后之制下序桀紂羿
澆之敗冀君覺悟反於正道而還已也是時秦昭王使
張儀譎詐懐王令絶齊交又使誘楚請與俱㑹武關遂
脅與俱歸拘留不遣卒客死於秦其子襄王復用讒言
遷屈原於江南而屈原放在山野復作九章援天引聖