餒而終故曰以/伯夷為法也
　　　橘頌
悲囘風之揺蕙兮囘風謂之飄風飄/風囘邪以興讒人心寃結而内傷言/飄
風動揺芳草使不得安以言讒人亦别離忠/直使得罪過也故已見之心寃結而傷痛也物有微而
隕性兮隕落也言芳草為物其性微眇易以/隕落言賢者用志精微亦易傷害也聲有隠而
先倡倡使也言讒言隠匿其/聲先倡導君使惑亂也夫何彭咸之造思兮暨志
介而不忘暨與也尚書曰讓于稷契暨臯繇言已見讒/人倡君為惡則志念古世彭咸欲與齊志節
不能/忘也萬變其情豈可葢兮葢覆也言讒人長于巧詐情/意萬變轉易其辭前後反覆