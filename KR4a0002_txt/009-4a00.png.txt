行於千里/乃至地也歸來歸來不可以乆些言其寒殺人/不可乆留也魂兮歸
來君無上天些天不可/得上也虎豹九關啄害下人些啄齧也/言天門
九重使神虎豹執其關閉主/啄齧天下欲上之人而殺之一夫九首㧞木九千些言/有
丈夫一身九頭强梁多力從/朝至暮拔大木九千枚也豺狼從目徃來侁侁些侁/侁
行聲也詩云侁侁征夫言天上有豺狼之獸/其目皆從奔走徃來其聲侁侁争欲啗人也懸人以嬉
投之深淵些投擿也言豺狼得人不即啗食先懸其頭/用之嬉戲疲倦巳後乃擿於深淵之底而
棄/之致命於帝然後得瞑些瞑卧也言投人已訖上致命/於玉帝然後乃得眠卧也
歸來歸來往恐危身些往即逄害/身危殆也魂兮歸來君無下此