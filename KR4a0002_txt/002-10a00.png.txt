言已雖見疏逺執志彌堅想乗神龍轔轔然而有/節度也抗志髙行冲天而驅不以貧困有挫撓也結桂
枝兮延竚延長也竚立也/詩曰竚立以泣羌愈思兮愁人言已乗龍沖/天非心所樂
猶結木為誓長立而望/想愈念楚國愁且思也愁人兮奈何願若今兮無虧虧/歇
也言已愁思安可奈何乎願/身行善常若於今無有歇也固人命兮有當孰離合兮
可為言人受命而生有當貴賤富貧者是天禄/也己獨放逐離别不復㑹合不可為思也
　　　大司命秋蘭兮麋蕪羅生兮堂下言已供神之室空閑而清净/衆香之草又環其堂下羅列
而生誠司命君/所宜幸集也緑葉兮素枝芳菲菲兮襲予襲及也予/我也言芳