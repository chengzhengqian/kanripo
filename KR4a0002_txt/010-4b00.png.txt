蘖米/麴也和楚只清酒也言使呉人釀醴和以白米/之麴以作楚𤁋其清酒尤醲美也䰟
虖歸徠不遽惕只言飲食醲美安意敖遊/長無惶遽怵惕之憂也代秦鄭衛鳴
竽張只言代秦鄭衛之國工作妙音使/吹鳴竽箎作為衆樂以樂君也伏戲駕辯楚勞
商只伏戲古王者也始作瑟駕辯勞商皆曲名也言伏/戲氏作瑟造駕辯之曲楚人因之作勞商之歌皆
要妙之音可樂聴也或曰伏戲駕辯皆要妙/歌曲也勞絞也以楚聲絞商音為之清激也謳和揚阿
徒歌曰謳揚/舉也阿曲也趙簫倡只趙國名也簫樂器也先歌為倡/言樂人將歌徐且謳唫揚舉善
曲乃俱相和又使趙人/吹簫先倡五聲乃發也䰟虖歸徠定空桑只空桑瑟名/也周官云
古者絃空桑而為瑟言䰟急/徠歸定意楚國聴瑟之樂也二八接舞投詩賦只投合/也詩