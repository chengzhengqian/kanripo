於末庭未逺也言己思欲登君階陛正言直諌/恐逢危殆故復退身於逺庭而竄伏也孽子之
號咷兮號咷/讙呼本朝蕪而不治言佞臣妖孽委曲其聲相/聚讙譁君以迷惑國將傾
危朝用蕪薉/而不治也犯顔色而觸諌兮反䝉辜而被疑言己以/犯君之顔色觸禁而諌反䝉辠/辜而被猜疑不見信也菀蘼蕪與菌若兮菀/積漸藁本於
洿瀆汗瀆小/溝也淹芳芷於腐井兮淹漬也/腐臭也棄雞駭於筐簏
雞駭文犀也筐簏竹器也言積漬衆芳於汙泥臭井之/中棄文犀之角置於筐簏而不帶佩蔽其美質失其性
也以言棄賢智之士於/山林之中亦失其志也執棠谿以刜蓬兮棠谿利劔/也刜斫也秉
干將以割肉干將亦利劔也利劔宜以為威誅無狀以/征不服今乃用斫蓬蒿割熟肉非其宜也