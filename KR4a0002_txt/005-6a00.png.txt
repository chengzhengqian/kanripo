日月晻黮/而無光也召𤣥武而犇屬呼太隂神/使承衛也後文昌使掌行兮
顧命中宫勑百官也天有三宫謂/紫宫太㣲文昌也故言中宫也選署衆神以並轂悉/召
羣靈皆/侍從也路曼曼其悠逺兮天道蕩蕩/長無窮也徐弭節而髙厲按/心
抑意徐/從容也左雨師使徑待兮告使屏翳/備不虞也右雷公以為衛進/近
猛將任/威武也欲逺度世以亡歸兮遂濟于世/追先祖也意恣睢以担矯
縱心肆志/所願髙也内欣欣而自羙兮忠心悦喜/徳純深也聊媮娱以自樂
且戲觀望/以忘憂也涉青雲以汎濫游兮隨從豐隆/而相佯也忽臨晲夫舊
鄉觀視楚國/之堂殿也僕夫懷余心悲兮思我祖宗/哀懷王也邊馬顧而不