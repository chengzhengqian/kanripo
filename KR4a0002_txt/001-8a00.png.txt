累矣故朝諫謇謇於/君夕暮而身廢棄也既替余以蕙纕兮纕佩/帶也又申之以
攬茝又復也言君所以廢棄已者以余帶佩衆香行以/忠正之故也然猶復重引芳茝以自結束執意彌
篤/也亦余心之所善兮雖九死其猶未悔悔恨也言巳履/行忠信執守清
白亦我心中之所美善也雖/已見過支解九死終不悔恨怨靈修之浩蕩兮上政迷/亂則下
怨父行悖惑則子恨靈修謂懐王也浩猶浩/浩蕩猶蕩蕩無思慮貌也詩曰子之蕩兮終不察夫
民心言巳所以怨恨於懐王者以用心浩蕩驕敖放恣/無有思慮終不察省萬民善惡之心故朱紫相亂
國將傾危也夫君不思慮則忠臣被誅忠臣被誅/則風俗怨而生逆暴故民心不可不熟察之也衆女
嫉余之蛾眉兮衆女謂衆臣也女隂也無専擅之義猶/君動而臣随也故以喻臣也蛾眉好貌