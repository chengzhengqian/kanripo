竦執也幼少也艾長也言司命執持長劒以/誅絶凶惡擁䕶萬民長少各使得其命也荃獨宜兮
為民正言司命執心公方無所阿私善者祐/之惡者誅之故宜為萬民之平正也
　　　少司命
暾將出兮東方謂日始出東方其/容暾暾而盛大也照吾檻兮扶桑吾謂/日也
檻楯也言東方有扶桑之木其髙萬仞日下浴於湯谷/上拂其扶桑爰始而登照曜四方日以扶桑為舍檻故
曰照吾檻/兮扶桑撫余馬兮安驅余謂/日也夜皎皎兮既明言日既/陞天運
轉而西將過太隂徐撫其馬安驅而/行雖幽昧之夜猶皎皎而自明也駕龍輈兮乗雷輈/車
轅/也載雲旗兮委蛇言日以龍為車轅乗雷而/行以雲為旌旗委蛇而長長太息兮