其所從不識趣舎/何所宜也然中路而迷惑兮舉足猶豫/心囘疑也自壓按
而學誦彌情定志/吟詩禮也性愚陋以褊淺兮資質鄙鈍/寡所知也信未逹
乎從容君不照察/具真偽也
竊美申包胥之氣盛兮申包胥楚大夫也昔伍子胥得/罪於楚將適於吳見申包胥謂
曰我必亡郢申包胥答曰子能亡之我能存之遂出奔/吳為吳王闔閭臣興兵而伐楚破郢昭王出奔於是申
包胥乃之秦請救兵鵠立於秦庭啼呼悲泣七日七夜/不絶於聲勺飲不入於口秦伯哀之為發兵救楚昭王
復國故言/氣盛也恐時世之不固俗人執誓/多不堅也何時俗之工巧兮
諍言諓諓/而莫信也㓕規榘而改鑿棄捐仁義/信讒佞也獨耿介而不隨兮