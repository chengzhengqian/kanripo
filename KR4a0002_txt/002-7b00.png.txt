言木上以喻所願/不得失其所也沅有芷兮澧有蘭言沅水之中有盛/茂之芷澧水之外
有芬芳之蘭異於衆草以興/湘夫人美好亦異於衆人也思公子兮未敢言公子謂/湘夫人
也重以畀説尊故變言公子也言已想若舜之遇二女/二女雖死猶思其神所以不敢達言者士當須介女當
須媒/也慌惚兮逺望觀流水兮潺湲言鬼神慌惚徃來無/形近而視之彷彿若
存逺而望之但見/川水流而潺湲也麋何為兮庭中麋獸名/似鹿也蛟何為兮水
裔蛟龍類也麋當在山林而在庭中蛟當在深淵而在/水涯以言小人宜在山野而陞朝廷賢者當居尊官
而為僕/𨽻也朝馳余馬兮江臯夕濟兮西澨濟渡也澨水涯/也自傷驅馳不
出湘潭/之外聞佳人兮召予予屈原/自謂也將騰駕兮偕逝偕俱也/逝徃也