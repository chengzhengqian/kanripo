之則不聽堯女/當何所親附乎厥萌在初何所意焉言賢者預見施行/萌芽之端而知其
存亡善惡所/終非虚意也璜臺十成誰所極焉璜石次玉者也言紂/作象箸而箕子歎預
知象箸必有玉杯玉杯必盛熊蹯豹胎如此必崇/廣宫室紂果作玉臺十重糟丘酒池以至於亡也登立
為帝孰道尚之言伏羲始作八卦修行道徳萬民/登以為帝誰開道而尊尚之也女媧
有體孰制匠之傳言女媧人頭蛇身一日七十化/其體如此誰所制匠而圖之乎舜服
厥弟終然為害服事也厥其也言舜弟象施行無道/舜猶服而事之然象終欲害舜也何
肆犬體而厥身不危敗言象無道肆其犬豕之心燒廪/窴井欲以殺舜然終不能危敗
舜身/也呉獲迄古南嶽是止獲得也迄至也言謂古公亶/父也言呉國得賢君至古公