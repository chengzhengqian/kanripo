惜往日之曽信兮先時見任/身親近也受命詔以昭時君告屈原/明典文也奉先功以照下兮承宣祖業/以示民也明法度之嫌疑草創憲度/定衆難也
國富强而法立兮楚以熾盛/無盜姦也屬貞臣而日娭委政忠良/而遊息也
袐密事之載心兮天災地變/乃存念也雖過失猶弗治臣有過差/猶赦寛也
心純龎而不泄兮素性敦厚/慎語言也遭讒人而嫉之遭遇靳尚/及上官也
君含怒而待臣兮上懐忿恚/欲刑殘也不清澈其然否内弗省察/其受寃也
蔽晦君之聰明兮専擅威恩/握主權也虚惑誤又以欺誣罔戲弄/若轉丸也
弗參驗以考實兮不審窮覈/其端原也逺遷臣而弗思放逐徙我/不肯還也