江離辟芷以為衣被紉索秋蘭以/為佩飾博采衆善以自約束也汩余若將弗及兮汩/去
貌疾若/水流也恐年嵗之不吾與言我念年命汩然流去誠欲/輔君心中汲汲常若不及又
恐年嵗忽過不與我/相待而身老耄也朝搴阰之木蘭兮搴取也/阰山名夕攬中
洲之宿莽攬采也水中可居者曰洲草冬生不死者楚/人名之曰宿莽言已旦起陞山采木蘭上事
太陽承天度也夕入洲澤采取宿莽下奉太隂順地數/也動以神祇自勑誨也木蘭去皮不死宿莽遇冬不枯
以喻讒人雖欲困巳已/受天性終不可變易也日月忽其不淹兮淹久/也春與秋
其代序代更也序次也言日月晝夜常行忽然不久春/徃秋來以次相待言天時易過人年易老也
惟草木之零落兮零落皆墮也草/曰零木曰落恐美人之遲暮遲晚/也美