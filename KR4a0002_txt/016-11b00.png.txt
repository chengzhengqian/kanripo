　　　離世
志隠隠而鬱怫兮隠隠憂也詩/云憂心殷殷愁獨哀而寃結言己放/流心中
隠隠而憂愁思念怫鬱獨自哀傷執/行忠信而被讒邪寃結曾無解己也膓紛紜㠯繚轉兮
紛紜亂貌/也繚繞也涕漸漸其若屑漸漸泣流貌也言己憂愁腸/中迥亂繚繞而轉涕泣交流
若磨屑之下/而無絶時也情慨慨而長懐兮慨慨歎貌也詩/云慨我寤歎信上皇
而質正上皇上帝也言己中情憤懣慨然長/歎欲自信理於上帝使天正其意也合五嶽與
八靈兮五嶽五方之山也王者廵狩考校政化之處也/東嶽泰山西嶽華山南為衡山北為恒山中央
為嵩山八靈/八方之神也訊九魁與六神訊問也詩云執訊獲醜九/魁為北斗九星也言己忠