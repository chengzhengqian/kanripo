九首儵忽焉在虺蛇别名也儵忽電光也言有雄虺/一身九頭速及電光皆何所在乎何
所不死長人何守括地象曰有不死之國長人長狄春/秋云防風氏也禹㑹諸侯防風氏後
至於是使守/封禺之山也靡蓱九衢枲華安居九交道曰衢言寧有/蓱草生於水中無根
乃蔓衍於九交之道又有枲/麻垂草華榮何所有此物乎靈蛇吞象厥大何如山海/經云
南方有靈蛇吞象/三年然後出其骨黒水𤣥趾三危安在𤣥趾三危皆山/名也在西方黒
水出崑/崙山延年不死壽何所止言仙人稟命不死其/壽獨何所窮止也鯪魚
何所鬿堆焉處鯪魚鯉也一云鯪魚鯪鯉也/有四足出南方鬿堆竒獸也羿焉彃日
烏焉解羽淮南言堯時十日並出草木焦枯堯令羿仰/射十日中其九日日中九烏皆死墮其羽翼