渚而反顧兮乗登也鄂/渚地名也欸秋冬之緒風欸嘆也緒餘也/言登鄂渚髙岸
還望楚國嚮秋冬北風/愁而長嘆中心憂思也步余馬兮山臯邸余車兮方林
邸舎也方林地名言我馬强壯行於山臯無所驅馳我/車堅牢舎於方林無所載任也以言已才徳方壯誠可
任用棄於草野/亦無所施也乘舲船余上沅兮舲船船/有牕牖齊吴榜以撃
汰吴榜船櫂也汰水波也言已始去乗牎舲之船西上/沅湘之水士卒齊舉大櫂而擊水波自傷去朝堂之
上而入湖澤之中也或/曰齊悲歌言愁思也船容與而不進兮淹回水而凝
滯凝惑也滯留也言士衆雖同力引櫂船/猶不進随水回流使已疑惑有還意也朝發枉陼兮
枉陼/地名夕宿辰陽辰陽亦地名也言已乃從枉陼宿辰陽/自傷去國益逺或曰枉曲也陼沚也辰