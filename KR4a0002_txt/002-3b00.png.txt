靈巫也楚人名巫為靈子連蜷巫/迎神導引貌也既已也留止也爛昭昭兮未央爛光/貌也
昭昭明也未央未已也言巫執事肅敬奉迎導引顔貌/矜莊形體連蜷神則歡喜必留而止見其光容爛然昭
明長無/極已也蹇將憺兮壽宮蹇詞也憺安也壽宫供神之處/也祠祀皆欲得壽故名為壽宫
也言雲神既至於壽宫歆饗/酒食憺然安樂無有去意也與日月兮齊光齊同也光/明也言雲
神豐隆爵位尊髙乃與日月同光明也夫雲/興而日月闇雲藏而日月明故言齊光也龍駕兮帝服龍駕言雲神駕龍也故易曰雲從龍也帝謂五方之/帝也服飾也言天尊雲神使之乗龍兼衣青黄五采
之色與五方/帝同服也聊翺遊兮周章聊且也周章猶周流也言/雲神居無常處動則翺翔
周流徃來/且逰戲也靈皇皇兮既降靈謂雲神也皇皇美貎降下/也言雲神來下其貎皇皇而