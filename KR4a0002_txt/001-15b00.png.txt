師告余以未具雷為諸侯以興於君言巳使仁智之士/如鸞皇先戒百官將徃適道而君怠墮
告我嚴/裝未具吾令鳳凰飛騰兮繼之以日夜言我使鳳鳥明/智之上飛行天
下以求同志續以/日夜冀相逢遇也飄風屯其相離兮回風為飄飄風無/常之風以興邪惡
之衆也屯其相離/言不與已和合也率雲霓而來御雲霓惡氣也以喻佞/人御迎也言已使鳳
鳥徃來同志之士欲與俱共事君反見邪惡之人相與/屯聚謀欲離已又遇佞夫相帥來迎欲使我變節以随
之/也紛緫緫其離合兮紛盛多貌緫緫/猶僔僔聚貌也斑陸離其上下斑/亂
貌陸離紛散也言已游觀天下但見俗人競為讒佞僔/僔沓沓相聚乍離乍合上下之義斑然散亂而不可知
也/吾令帝閽開關兮帝謂天帝也/閽主門者也倚閶闔而望予閶闔/天門