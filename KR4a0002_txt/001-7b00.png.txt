法夫前修兮非世俗之所服言我忠信謇謇者乃上法/前世逺賢固非今時俗人
之所服行也一云謇難也言已服飾雖為難法/我倣前賢以自修潔非本今世俗人所服佩雖不周
於今之人兮周合/也願依彭咸之遺則彭咸殷賢大夫也/諫其君不聴自投
水而死遺餘也則法也言已所行忠信雖不合於/今之世人願依古之賢者彭咸餘法以自淬厲也長太
息以掩涕兮哀民生之多艱艱難也言已自傷施行不/合於世將效彭咸自沈於
淵乃太息長悲哀念萬民受命而生遭遇多難/以隕其身也申生雉經子胥沈江是謂多難也余雖好
修姱以鞿羈兮鞿羈以馬自喻也韁在口曰鞿革/絡頭曰羈言為人所係累之也謇朝
誶而夕替誶諫也詩云誶予不顧替廢也言已雖有絶/逺之智姱好之姿然已為讒人所鞿羈而係