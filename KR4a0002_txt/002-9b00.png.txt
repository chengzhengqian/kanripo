齋速吾屈原自謂也/齋戒也速疾也道帝之兮九阬言已願修飾急疾/齋戒侍從於君導
迎天帝出入九州之/山兾得陳巳情也靈衣兮披披披披/長貌玉佩兮陸離言/已
得依隨司命被服神衣披披/而長玉佩衆多陸離而美也壹隂兮壹陽隂暧也/陽明也衆莫
知兮余所為屈原言已得配神俱行出隂入陽一/晦一明衆人無縁知我所為作也折疏
麻兮瑶華疏麻神麻也/瑶華玉華也將以遺兮離居離居謂隠者也/言巳雖出隂入
陽渉厯殊方猶思離居隠士將折神麻采玉華/以遺與之明己行度如玉不以苦樂易其志也老冉冉
兮既極極/窮不寖近兮愈疏寖稍也疏逺也言履行忠信/從小至老命將窮矣而君猶
疑之不稍親近/而日以疏逺也乗龍兮轔轔轔轔車聲詩/云有車轔轔髙駝兮沖天