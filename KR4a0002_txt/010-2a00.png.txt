精神散越故自招其䰟言宜順陽氣/始生而徠歸已無逺漂遥將遇害也䰟虖歸徠無東
無西無南無北只言我精䰟可徠歸矣無散東/西南北四方異俗多賊害也東有大
海溺水浟浟只浟浟流貌也言東方有大海廣逺無涯/其水淖溺沈沒萬物不可度越其流浟
浟又迅/疾也螭龍並流上下悠悠只悠悠螭龍行貌也言海/水之中復有螭龍神獸
隨流上下並行遊戲/其狀悠悠可畏懼也霧雨淫淫地氣發泄天氣不應/曰霧淫淫流貌也白
皓膠只皓膠水凍貌也言大海之涯多霧惡氣天常甚/雨如注壅水冬則凝凍皓然正白囘錯膠戾與
天相/薄也䰟虖無東湯谷寂只言䰟神不可東行又有湯谷/日之所出其地無人視聴寂
然無所見聞或/曰寂水蘸之貌䰟虖無南南有炎火千里炎火盛貌也/尚書曰火曰