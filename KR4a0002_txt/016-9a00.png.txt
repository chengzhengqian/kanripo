蝯捷敏失於髙深之林則獨偏遇放棄忘/其能也以言賢人棄在山澤亦失其志也征夫勞於周
行兮行道也詩云苕苕/公子行彼周道處婦憤而長望言征行之夫罷/勞周道行役過
時而不得歸則處婦憤懣長望而思之/也以言己放在山澤之中曽無思之也申誠信而罔違
兮情素潔於紉帛申重罔無也紉結束也易曰束帛戔/戔言己放棄雖無有思之者然猶重
行誠信無有違離情志/潔浄有如束帛者也光明齊於日月兮文采燿於玉
石言己耳目聰明如日月之光無所不照/發文序詞爛然成章如玉石有文采也傷壓次而不
發兮壓鎮壓也/次失次也思沈抑而不揚言己懐文武之質自傷/壓鎮失次不得發揚其
美徳思慮沈抑/而不得揚見也芳懿懿而終敗兮懿懿/芳貌名糜散而不彰