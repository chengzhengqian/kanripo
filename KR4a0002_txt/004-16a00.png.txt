念其繩墨修前人之法不易其道則曲木直而惡木好/也以言人遵先聖之法度修其仁義不易其行則徳譽
興而榮/名立也内厚質正兮大人所盛言人質性敦厚心志正/直行無過失則大人君
子所盛/美也巧倕不斵兮倕堯巧工/也斵斫也孰察其撥正察知也撥/治也言倕
不以斤斵則曲木不治誰知其工巧者乎/以言君子不居爵位衆亦莫知其賢能也𤣥文處幽兮
𤣥墨也/幽冥也矇瞍謂之不章矇盲者也詩云矇瞍奏工章明/也言持𤣥墨之文居於幽冥之
處則矇瞍以為不明也言持賢知之/士居於山谷則衆愚以為不賢也離婁微睇兮離婁/古明
目者也孟子曰離/婁之明睇眄之也瞽以為無明瞽盲者也詩云有瞽有/瞽言離婁明目無有不
見微有所睇盲人輕之以為無明也/言賢者遭困厄俗人侮之以為癡也變白而為黒兮世/以