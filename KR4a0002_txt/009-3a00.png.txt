醢些醢醬也言南極之人雕畫其額齒牙盡黒常食/蠃蜯得人之肉用祭祀先祖復以骨為醢醬也蝮
蛇蓁蓁蝮大蛇也蓁/蓁積聚之貌封千里些封大孤也言炎土/之氣多蝮虺惡蛇積
聚蓁蓁争欲齧人又有大狐/徤千里求食不可逢遇也雄虺九首首頭/也往來儵忽
呑人以益其心些儵忽疾急貌也言復有雄虺一身九/頭往來奄忽常喜呑人魂魄以益其
心賊害/之甚也歸來歸來不可以久淫些淫遊也言其惡如此/不可乆游必被害也
魂兮歸來西方之害流沙千里些流沙沙流而行也尚/書曰餘波入于流沙
言西方之地厥土不毛流沙滑滑/晝夜流行縱横千里又無舟航也旋入雷淵旋轉也/淵室也麋
散而不可止些麋碎也言欲涉流沙則回入雷公之室/轉還而行身雖麋碎尚不可得休息也