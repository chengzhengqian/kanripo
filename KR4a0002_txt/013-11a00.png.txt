賢士窮而隠處兮廉方正而不容言時貪亂者衆賢者/隠蔽亷正之士不能
容於/世也子胥諌而靡軀兮比干忠而剖心子推自割而飽
君兮徳日忘而怨深已解於/九章行明白而曰黒兮荆棘聚
而成林荆棘多刺以喻讒賊言巳修行清白皎然日/明而讒人聚而蔽之謂之暗昧使不得通也江
離棄於窮巷兮蒺藜蔓乎東廂廧序之東為東廂以言/賢者棄捐閭巷小人親
近左/右也賢者蔽而不見兮讒䛕進而相朋梟鴞並進而俱
鳴兮鳯皇飛而髙翔言小人相舉而論議/賢智隠而深藏也願壹往而徑
逝兮道壅絶而不通言己思壹見君盡忠言而遂徑/去障蔽於讒佞而不得至也