哀時命之不及古人兮夫何予生之不遘時遘遇也詩/云遘閔既
多言己自哀生時年命不及古賢聖/之出遇清明之時而當貪亂之世也往者不可扳援兮
倈者不可與期言往者聖帝不可扳引而及後世明王/亦不可須待與期傷生不遇時遭困戹
也/志憾恨而不逞兮憾亦恨也論語曰與朋友/共敝之而無憾逞解也杼中情
而屬詩屬續也言己上下無所遭遇意中憾恨憂而/不解則抒我中情屬續詩文以敶己志也夜
炯炯而不寐兮懐隠憂而厯茲言己中心愁怛目為炯/炯而不能眠如遭大憂
常懐戚戚經厯年/嵗以至於此也心鬱鬱而無告兮衆孰可與深謀言/己
心中憂毒而無所告語衆/皆謟䛕無可與議忠信也欿愁悴而委惰兮欿愁貌也/委情懈惓