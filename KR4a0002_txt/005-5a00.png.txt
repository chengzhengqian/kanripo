天皇之所居旬/始皇天名也朝發軔於太儀兮旦早趨駕於天庭太/儀天之帝庭習威儀
之所/處也夕始臨乎於㣲閭暮至東方之玉山也爾雅日東/方之美者有醫無閭之珣玕琪
焉/屯余車之萬乗兮百神侍從/無不有也紛溶與而並馳車騎蘢/茸而競
馳/也駕八龍之婉婉兮虬螭沛艾/屈偃蹇也載雲旗之逶蛇旗旐竟天/皆電霓也
建雄虹之采旄兮係綴螮蝀/文采紛錯五色雜而炫燿衆采雜厠/而明朗也
服偃蹇以低昻兮駟馬駊騀/而鳴驤也驂連蜷以驕驁驂騑驕驁/怒過顛狂
騎膠葛以雜亂兮參差駢錯/而縱横也班漫衍而方行繽紛容裔/以並升也
撰余轡而正策兮我欲逺馳/路何從也吾將過乎鈎芒就少陽神/於東方也