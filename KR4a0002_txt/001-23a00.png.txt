之車文章雜錯以言己徳/似龍玉而世莫之識也何離心之可同兮吾將逺
逝以自疏言賢愚異心何可合同知君與已/殊志故將逺去自疏而流遁也邅吾道夫
崑崙兮邅轉也楚人名轉曰邅河圖括地象言崑崙/在西北其髙一萬一千里上有瓊玉之樹也路
修逺以周流言已離去楚國逺行乃轉至崑崙神明之/山其路長逺周流天下以求其同志也
揚雲霓之晻靄兮揚披也晻靄/猶蓊鬱䕃貌鳴玉鸞之啾啾鸞鸞鳥/以玉為
之著於衡和著於軾啾啾鳴聲也言己從崑崙將遂陞/天披雲霓之蓊靄排讒佞之黨羣鳴玉鸞之啾啾有節
度/也朝發軔於天津兮天津東極箕斗/之間漢津也夕余至乎西極言/己
朝發天之東津萬物所生夕至地之西/極萬物所成動順隂陽之道且亟疾也鳳皇翼其承旂