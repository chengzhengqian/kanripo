㝠㝠深林兮樹木鬱鬱山參差以嶃巖兮阜杳杳以蔽
日言已放在草野處於深林㝠㝠之中山阜/髙峻樹木蔽日望之無人但見鳥獸也悲余心之
悁悁兮目眇眇而遺泣遺墮也言己居於山林心中/愁思目視眇眇而泣下墮也風
騷屑以揺木兮騷屑風/聲也雲吸吸以湫戾吸吸雲動貌也/湫戾猶巻戻也
言己心既憂悲又見疾風動揺草木其聲/騷屑浮雲吸吸巻戾而相隨重愁思也悲余生之無
歡兮愁倥偬於山陸倥偬猶困苦也言悲念我之生遭/遇亂世心無歡樂之時身常困苦
於山陸/之中也旦徘徊於長阪兮夕仿偟而獨宿言已旦起徘/徊行於長阪
之上夕暮獨宿山/谷之間憂且懼也髪披披以鬤鬤兮披披鬤鬤/解亂貌躬劬勞