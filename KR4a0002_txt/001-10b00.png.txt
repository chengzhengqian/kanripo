君而不見省故忽然反顧而去將遂/游目徃觀四逺之外以求賢君也佩繽紛其繁飾兮
繽紛盛貌/繁衆也芳菲菲其彌章菲菲猶勃勃芳香貌也章明/也言已雖欲之四方荒逺猶
整飾儀容佩玉繽紛而素藴忠信/勃勃而愈明終不以逺故改其行民生各有所樂兮余
獨好修以為常言萬民稟天命而生各有所樂或樂諂/佞或樂貪淫我獨好脩正直以為常行
也/雖體解吾猶未變兮非余心之可懲懲艾也言巳好/循忠信以為常
行雖獲支解/志猶不艾也女之嬋媛兮女屈原姊也/嬋媛猶牽引也申申其
詈余申申重也余我也言女見已施行不與/衆合以見流放故來牽引數怒重詈我也曰鮌婞
直以亡身兮曰女詞也鮌堯臣也帝繫曰/顓頊後五世而生鮌婞狠也終然殀乎