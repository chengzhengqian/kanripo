譬若蛟龍潛於川澤忽然乗雲汎/淫而遊紛紜若霧而乃見之也潺湲轇轕雷動電發
馺髙舉兮言蛟龍升天其形潺湲若水流縱横轇轕遂/乗雷電而髙舉也以言己亦想遭明時舉而
進/用升虚淩㝠沛濁浮清入帝宫兮言龍能登虛無淩清/㝠棄濁穢入天帝之
宫言己亦想升賢君之/朝斥去貪佞之人也揺翹奮羽馳風騁雨遊無窮兮
言龍既升天奮揺翹羽馳使風雨言己亦願奮/竭智謀以輔事賢君流恩百姓長無窮極也
　　　逺逝
覽屈氏之離騷兮心哀哀而怫鬱言己觀屈原所作離/騷之經博達温雅忠
信懇惻而懐王不寤/心為之悲而怫鬱也聲嗷嗷以寂寥兮嗷嗷呼聲也寂/寥空無人民之