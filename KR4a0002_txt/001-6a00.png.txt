蕙之百畮樹種也二百四十步為畆言已雖見放流猶/種蒔衆香循行仁義勤身勉力朝暮不倦也
畦留夷與揭車兮畦共呼種之名留夷香草也揭車/亦芳草一名輿五十畆為畦雜
杜蘅與芳芷杜蘅芳芷皆香草名也言巳積累衆善以/自潔飾復植留夷杜蘅雜以芳芷芬香益
暢徳行/彌盛也冀枝葉之峻茂兮冀幸也/峻長也願竢時乎吾將刈刈/穫
也草曰刈榖曰穫言已種植衆芳幸其枝葉茂長實核/成熟願待天時吾將穫取收藏而饗其功也以言君亦
宜畜養衆賢以時進/用而待仰其治也雖萎絕其亦何傷兮萎病也/絶落也哀衆
芳之蕪穢言已所種衆芳草當刈未刈蚤有霜雪枝葉/雖蚤萎病絶落何能傷於我乎哀惜衆芳摧
折枝葉蕪穢而不成也以言己循行忠信兾/君任用而遂斥棄則使衆賢志士失其所也衆皆競進