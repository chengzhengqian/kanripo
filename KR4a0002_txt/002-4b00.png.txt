君不行兮夷猶君謂湘君也夷猶猶豫也言湘君所在/左沅湘右大江包洞庭之波方數百里
羣鳥所集魚鼈所聚上地肥饒又有險阻故神常/安不肯遊蕩既設祭祀使巫請呼之尚復猶豫也蹇誰
留兮中洲蹇詞也留待也中洲洲中也水中可居者為/洲言湘君蹇然難行誰留待於水中之洲乎
以為堯以二女妻舜有苖不服舜徃征之二女從而不/反道死於沅湘之中因為湘夫人也所留葢謂此堯之
二女/也美要𦕈兮宜修要𦕈好貌修飾也言二女之/貌要𦕈而好又宜修飾也沛吾
乗兮桂舟沛行貎舟船也吾屈原自謂也言已雖在湘/澤之中猶乗桂木之舡沛然而行常香浄也
令沅湘兮無波沅湘/水名使江水兮安流言已乗船常恐危/殆願湘君令沅湘
無波涌使江水順/徑徐流則得安也望夫君兮未來君謂/湘君吹參差兮誰思