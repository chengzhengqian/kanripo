之偃蹇兮石次玉名曰瑤詩曰報/之以瓊瑶偃蹇髙貌也見有娀之佚女有娀/國名
佚美也謂帝嚳之妃契母簡狄也配皇帝生賢子以諭/真賢也詩曰有娀方將帝立子生商吕氏春秋曰有娀
氏有美女為建髙臺而飲食之言已望見瑤/臺髙峻暏有娀氏美女思得與共事君也吾令鴆為
媒兮鴆運目也毒可殺/人以諭讒賊也鴆告余以不好言我使鴆鳥為媒/以求簡狄其性讒
賊不可信用還詐/告我言不好也雄鳩之鳴逝兮逝徃/也余猶惡其佻巧
佻輕也巧利也言又使雄鳩銜命而徃其性/輕佻巧利多語言而無要實復不可信用也心猶豫而
狐疑兮欲自適而不可適徃也言己令鴆為媒其心讒/賊以善為惡又使雄鳩銜命而
徃多言無實故中心狐疑猶豫意欲自/徃禮又不可女當須媒士必待介也鳳皇既受詒兮