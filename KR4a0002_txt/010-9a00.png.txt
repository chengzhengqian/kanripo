乎急徠歸為國/家作輔佐也雄雄赫赫天徳明只雄雄赫赫言威勢/盛也言楚王有雄
雄之威赫赫之勇徳配天/地體性髙明宜為盡節也三公穆穆穆穆和/美貌登降堂只
言楚有三公其位尊髙穆穆而美上下/王堂與君議政宜悠徠歸處履之也諸侯畢極立九
卿只言楚選置三公先用諸侯盡極乃立九/卿以續之用士有道不失其次底也昭質既設
昭質謂/明旦也大侯張只侯謂所射布也王者當制服諸侯故/名布為侯而射之古者選士必於鄉
射心端志正射則能中所以别賢不肖也言楚王選士/必於鄉射明旦既設禮張施大侯使衆射之中則舉進
不中退却各以能/陞民無怨望也執弓挾矢揖辭讓只上手為揖言衆/士將射已持弓
箭必先舉手以相辭讓/進退有禮不失威儀也䰟虖歸徠尚三王只尚上也三/王禹湯文