直而不豫兮婞狠也/豫厭也鮌功用而不就鮌堯臣也言鮌行/婞狠勁直自恣自
用不知厭足故殛之羽山治水功以不成也屈/原履行忠直終不回曲猶鮌婞狠終獲罪罰也吾聞作
忠以造怨兮忽謂之過言始吾聞為若建立忠䇿必為/讒佞所怨忽過之耳以為不
然今而/後信也九折臂而成醫兮吾今而知其信然言人九折/臂更厯方
藥則成良醫乃自知其病原被放/棄乃信知讒佞為忠直之害也矰弋機而在上兮矰/繳
射也夫也弋亦射也/論語曰弋不射宿罻羅張而在下罻羅鳥網也言上/有罥繳弋射之機
下有張施罻羅之網飛鳥走獸動而/遇害喻君法繁多百姓動觸刑罪也設張辟以娱君兮
辟法也/娛樂也願側身而無所言君法繁多佞人復更設張峻/法以娛樂君欲側身竄首無所