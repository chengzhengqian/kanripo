羽淵豈巫醫所/能復生活也咸播秬黍莆藿是營咸皆也秬黍黒黍/也藿草名也营為
也言禹平治水土萬民皆得耕種/黒黍於藿蒲之地盡為良田也何由并投而鮌疾修
盈疾病也修長也盈滿也由用也言堯不惡鮌而戮殺/之則禹不得嗣興民何得投種五糓乎乃知鮌惡長
滿天/下也白蜺嬰茀胡為此堂蜺雲之有色似龍者也茀白/雲逶蛇若蛇者也言此有蜺
茀氣逶移相嬰何為此堂/乎葢屈原所見祠堂也安得夫良藥不能固臧臧善/也言
崔文子學仙於王子僑子僑化為白蜺而嬰茀持藥與/崔文子崔文子驚懼引戈撃蜺中之因墮其藥俯而視
之王子僑之尸也/故言得藥不善也天式從横陽離爰死式法也爰於也/言天法有善隂
陽從横之道人/失隂陽則死也大鳥何鳴夫焉䘮厥體言崔文子取王/子僑之尸置之