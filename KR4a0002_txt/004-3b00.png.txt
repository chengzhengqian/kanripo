咎/也思君其莫我忠兮言衆人思君皆欲自利/無若己欲盡忠信之節忽忘身之賤
貧言已憂國念君忽忘/身之賤貧猶願自竭事君而不貳兮貳/二迷不知寵之
門迷惑也言已事君竭盡信誠無有二心而不見/用意中迷惑不知得寵遇之門户當何由之也忠何
罪以遇罰兮罰/刑亦非余心之所志言己履行忠直無有/罪過而遇放逐放逐
亦非我本心宿/志所望於君也行不羣以巔越兮巔殞/越墜又衆兆之所咍
咍笑也楚人謂相啁笑曰咍言已行度不合於俗身以/巔墮又為人之所笑也或曰衆兆之所異言己被放而
巔越者行與/衆殊異也紛逢尤以離謗兮紛亂貌也/尤過也謇不可釋謇/辭
也釋解也言已遇亂君而被/罪過終不可復解釋而説也情沈抑而不達兮沉沒也/抑按也