縣圃其凥安在崑崙山名也在西北元氣所出/其巔曰縣圃乃上通於天也増城九
重其髙幾里准南言崑崙之山九/重其髙萬二千里也四方之門其誰從焉
言天地四方各有一/門其誰從之上下也西北闢啓何氣通焉言天西北之/門獨常開啓
豈元氣/之所通日安不到燭龍何照言天之西北有幽㝠無日/之國有龍銜燭而照之
羲和之未揚若華何光羲和日御也言日未揚出之時/若木何能有明赤之光華乎
何所冬暖何所夏寒暖温也言地之氣何所/有冬温而夏寒者乎焉有石林
何獸能言言天下何所有石木之林林中有獸能言/語者乎禮記曰猩猩能言不離禽獸也焉
有虬龍負熊以遊有角曰龍無角曰虬言寧有無/角之龍負熊獸以遊戲者乎雄虺