國寕/也雜申椒與菌桂兮申重也椒香木也其芳小重之/以香菌薰也葉曰蕙根曰薰
豈維紉夫蕙茝紉索也蕙茝皆香草也以喻賢者言禹/湯文王雖有聖徳猶雜用衆賢以致於
治非獨索蕙茝任一人也故堯有禹臯繇伯夷夏有朱/虎伯益䕫殷有伊尹傳説周有吕旦散宜召畢是雜用
衆芳之/效也彼堯舜之耿介兮耿光也/介大也既遵道而得路遵循/也路
正也言堯舜所以能有光大聖明之稱者以循用天地/之道舉賢任能使得萬事之正也夫先三后者稱近以
及逺明道/徳同也何桀紂之昌被兮昌被衣/不帶貌夫唯捷徑以窘步
捷疾也徑邪道也窘急也言桀紂愚惑違背天道施行/惶遽衣不暇及帶欲涉邪徑急疾為治故身觸陷阱至
於滅亡以/法戒君也惟黨人之偷樂兮黨朋也論語曰羣/而不黨偷茍且也路幽昧