鵠兮鴻鵠/大鳥近習鴟梟䲭梟/惡鳥斬伐橘柚兮橘柚/美木列樹苦桃
苦桃惡木言君親近貪賊姦/惡之臣而逺仁賢之臣也便娟之修竹兮寄生乎江
潭便娟好貌屈原以竹自喻言有便娟長好之竹生於/江水之潭被䝉潤澤而茂盛自恨放流而獨不䝉君
之惠/也上葳蕤而防露兮葳蕤盛貌/防蔽也下泠泠而來風泠泠/清涼
貌言竹被潤澤上則葳蕤而防蔽霧露言上能有所覆/也下則泠泠清涼可休庇也以言已徳上能覆葢於君
下能庇/廕於民孰知其不合兮若竹栢之異心竹心空屈原自/喻志通達也栢
心實以喻君闇塞也言已性達道徳而/君閉塞其志不合若竹栢之異心也往者不可及兮
謂聖明之王堯/舜禹湯文武也來者不可待欲須賢君年齒已/老命不可待也悠悠蒼