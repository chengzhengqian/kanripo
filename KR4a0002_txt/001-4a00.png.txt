人謂懐王也人君服飾美好故言美人也言天時運轉/春生秋殺草木零落嵗復盡矣而君不建立道徳舉用
賢能則年老耄晚暮/而功不成事不遂也不撫壯而棄穢兮年徳盛曰壯棄/去也穢行之惡
也以喻讒邪百草為稼穡之/穢讒佞亦為忠直之害也何不改乎此度也改更也/言願君
務及年徳盛壯之時修明政教棄逺讒佞無/令害賢改此惑讒之度修先王之徳法也乘騏驥以
駝騁兮騏驥駿馬也以喻賢智言乘駿馬一日/可致千里以言任賢智則可成於治也來吾導
夫先路路道也言已如得任用將驅先行願/來随我遂為君導入聖王之道也昔三后之
純粹兮昔徃也后君也謂禹湯文/王也至美曰純齊同曰粹固衆芳之所在衆芳/喻羣
賢也言徃古夏禹殷湯周文王之所以能純美其徳而/有聖明之稱者皆舉用衆賢使在顯職故道化興而萬