也在崑崙之上淮南子曰崑崙縣圃維乃通天言已朝/發帝舜之居夕至縣圃之山受道聖王而登神明之山欲少留此靈瑣兮靈以喻君瑣門鏤也文如連瑣楚王/之省閣也一云靈神之所在也瑣門
有青瑣也言未得入/門故欲少住門外也日忽忽其將暮言已誠欲少留於/君之省門以須政
教日又忽忽去時將欲/暮年嵗且盡言已衰老吾令羲和弭節兮羲和日御也/弭按也按節
徐步/也望崦嵫而未迫崦嵫日所入山也下有蒙水水中/有虞淵迫附也言我恐日暮年老
道徳不施不用欲令日御案節徐行望日所/入之山且勿相迫近冀及盛時遇賢君也路漫漫其
修逺兮修/長吾將上下而求索言天地廣大其路漫漫逺/而且長不可卒遍吾方上
下左右以求索賢/人與已合志也飲余馬於咸池兮咸池日/浴處也揔余轡乎