又無良媒在其側左右嫉妒/莫鬻也道卓逺而日忘兮願自中
而不得望北山而流涕兮瞻仰髙景/愁悲泣也臨流水而太息顧/念
舊故思/親戚也望孟夏之短夜兮四月之末/隂盡極也何晦明之若嵗憂/不
能寐常/倚立也惟郢路之遼逺兮隔以江湖/幽僻側也䰟一夕而九逝精/䰟
夜歸幾/滿十也曽不知路之曲直兮忽徃忽來/行極疾也南指月與列星
參差轉運/相逓代也願徑逝而不得兮意欲直還/君不納也䰟識路之營營
精靈主行徃來數也/或曰識路知道路也何靈䰟之信直兮質性忠正/不枉曲也人之
心不與吾心同我志清白/衆泥濁也理弱而媒不通兮知反劣弱/又鄙朴也