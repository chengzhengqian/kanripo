使之迅疾自傷不得順其/天性揚其志意常屈伏也憂心展轉愁怫鬱兮展轉不/寤貌詩
云展轉反側言己放棄不得竭其忠/誠心中愁悶展轉怫鬱不能寐也寃結未舒長隠忿
兮言己抱守寃結長隠山/野心中忿恨無己時也丁時逢殃孰可柰何兮丁當/也言
己之生唯當逢遇殃咎/安可柰何自悶而已勞心悁悁涕滂沲兮言已欲竭/節盡忠終
不見省但勞我心令我悁/悁滂沲悲涕而横流也
　　　惜賢
悲余心之悁悁兮哀故邦之逢殃言已所以悲哀心中/悁悒者哀念楚國信
用讒佞將/逢殃咎也辭九年而不復兮獨㷀㷀而南行㷀㷀獨貌/也言已與