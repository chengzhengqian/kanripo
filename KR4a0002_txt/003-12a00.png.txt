㑹卒然身殺言齊桓公任管仲九合諸侯一匡天下任/竪刁易牙子孫相殺蟲流出户一人之身
一善一惡天命無/常罰佑之不恒也彼王紂之躬孰使亂惑惑如/己也何惡輔
弼讒諂是服服事也言紂惡輔弼不用忠/直之言而事用謟讒之人也比干何逆而
抑沈之比干聖人紂諸父也諫紂/紂怒乃殺之剖其心也雷開阿順而賜封之
雷開佞臣也阿順於紂/乃賜之金玉而封之也何聖人之一徳卒其異方聖/人
謂文王也卒終也言文王仁聖能純/一其徳則天下異方終皆歸之也梅伯受醢箕子佯
狂梅伯紂諸侯也言梅伯忠直而數諫紂紂怒/乃殺之葅醢其身箕子見之則被髪佯狂也稷維元
子帝何篤之元大也帝謂天帝也篤厚也言后稷之母/姜嫄出見大人之迹恠而履之遂有娠而