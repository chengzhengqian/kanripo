惑婦何所譏惑婦謂妲己也譏諫也言妲/己惑誤於紂不可復譏諫也受賜茲醢西
伯上告兹此也西伯文王也言紂醢梅伯以賜/諸侯文王受之以祭告語於上天也何親就
上帝罰殷之命以不救上帝謂天帝也言天帝親致紂/之罪罰故殷之命不可復救也
師望在肆昌何志師望謂太公也昌文王名也言太公/在市肆而屠文王何以志知之也
鼓刀揚聲后何喜后謂文王也言吕望鼓刀在列肆文/王親徃問之吕望對曰下屠屠牛上
屠屠國文王喜/載與俱歸也武發殺殷何所悒言武王發欲誅殷紂/何所悁悒而不能乆
忍/也載尸集戰何所急尸主也集㑹也言武伐紂載文王/木主稱太子發急欲奉行天誅為
民除/害也伯林雉經維其何故伯長也林君也謂言太子申/生為後母驪姬所譛遂雉經