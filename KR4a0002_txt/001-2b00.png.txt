至江漢其孫武王求尊爵於周周不與遂僣號稱王始/都於郢是時生子瑕受屈為客卿因以為氏屈原自道
本與君共祖俱出顓頊𦙍末/之子孫是思深而義厚也朕皇考曰伯庸朕我也皇/美也父死
稱考詩曰既右烈考伯庸字也屈原言我父伯/庸體有美徳以忠輔楚世有令名以及於已攝提貞
于孟陬兮太嵗在寅曰攝提格孟始也/貞正也于於也正月為陬惟庚寅吾以降
惟辭也庚寅日也降下也孝經曰故親生之膝下寅為/陽正故男始生而立於寅庚為隂正故女始生而立於
庚言巳以太嵗在寅正月始春庚寅之/日下母之體而生得隂陽之正中也皇覽揆余于初
度兮皇皇考也覽觀也揆/度也余我也初始也肇錫余以嘉名肇始也錫賜/也嘉善也言
巳父伯庸觀我始生年時度其日月皆/合天地之正中故賜我以美善之名也名余曰正則兮