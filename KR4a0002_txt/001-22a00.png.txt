椒楚大夫子/椒也慆淫也榝又欲充夫佩幃榝茱臾也佀椒而非以/喻子椒佀賢而非賢也
幃盛香之囊以喻親近言子椒為楚大夫處蘭芷之位/而行浮慢佞諛面從其志又欲援引不賢之類使居親
近無有憂國/之心責之也既干進而務入兮干/求又何芳之能祗祗敬/也言
子蘭子椒茍欲自進求入於君身得爵/禄而已復何能敬愛賢人而舉用之也固時俗之從流
兮又孰能無變化言時世俗人随從上化若水之流二/子復以謟諛之行衆人誰有不變節
而從之者乎/疾之甚也覽椒蘭其若兹兮又况揭車與江離言觀/子椒
子蘭變志若此况朝廷衆臣/而不為佞媚以容其身耶惟兹佩其可貴兮委厥美
而厯兹厯逢也兹此也言已内行忠正外佩衆香此/誠可貴重不意明君棄其至美而逢此咎也芳