我也言世俗之人皆行佞偽相與朋黨並相薦舉/忠直之士孤㷀特獨何肻聴用我言而納受之也依前
聖以節中兮節/度喟慿心而歴兹喟嘆貌也歴數也兹此/也言巳所言皆依前代
聖王之法節其中和喟然舒憤懣之心/歴數前世成敗之道而為作此詞也濟沅湘以南征
兮濟渡也沅湘水/名也征行也就重華而陳詞重華舜名也帝繫曰/瞽叟生重華是為帝
舜𦵏於九疑山在於沅湘之南言已依聖王法而行不/容於世故欲渡沅湘之水南行就舜陳詞自説稽疑聖
帝冀聞要説/以自開悟也啓九辯與九歌兮啓禹子也九辯九歌禹/樂也言禹平治水土以
有天下啓能承先志纘叙其業育養品類故九州之物/皆可辯數九功之徳皆有次序而可歌也左氏傳曰六
府三事謂之九功九功之徳皆可歌也水火金/木土榖謂之六府正徳利用厚生謂之三事夏康娱