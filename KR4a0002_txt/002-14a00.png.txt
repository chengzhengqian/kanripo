也言山鬼彷彿若人見於山之阿被薜荔之衣以兎絲/為帶薜荔兎絲皆無根緣物而生山鬼亦晻忽無形故
衣之以/為飾也既含睇兮又宜笑睇微眄貎也言山鬼之狀體/含妙容美目盻然又好口齒
而冝/笑也子慕予兮善窈窕子謂山鬼也窈窕好貎詩曰窈/窕淑女言山鬼之貎既以姱麗
亦復慕我有善行好姿/是以故來見其容也乗赤豹兮從文狸辛夷車兮結
桂旗辛夷香草也言山鬼出入乗赤豹從文/狸結挂與辛夷以為車旗言其香潔也被石蘭兮
帶杜蘅石蘭杜蘅/皆香草也折芳馨兮遺所思所思謂清潔之士/若屈原者也言山
鬼修飾衆香以崇其善屈原履行清潔以厲/其身神人同好故折香馨相遺以同其志也余處幽篁
兮終不見天言山鬼所處乃在幽昧之内終不見天地/所以來出歸有徳也或曰幽篁竹林也