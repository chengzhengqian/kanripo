而寢自憐傷也不脫冠帶而/臥曰假寐詩曰假寐永歎誰可與兮寤語衆人愚闇/誰與謀也
痛鳯兮逺逝仁智之士/遁世士也畜鴳兮近處畜養佞諛/而親附也鯨鱏兮
幽潛大賢隠匿/竄林藪也從蝦兮遊陼小人並進在朝廷也鯨/鱏大魚也蝦小魚也乗
虬兮登陽意欲駕龍/而陞雲也載象兮上行遂騎神獸用登天也/神象白身赤頭有翼
能飛/也朝發兮䓤嶺旦發西極/之髙山也夕至兮明光暮宿東極/之丹巒也北
飲兮飛泉吮𠻳天液/之浮源也南采兮芝英咀嚼靈草/以延年也宣遊兮列
宿徧厯六合/視衆星也順極兮彷徉周繞北辰/觀天庭也紅采兮騂衣婆娑/五采
芬華/英也翠縹兮為裳衣色瓖瑋/耀青䓤也舒佩兮綝纚緩帶徐歩/五玉鳴也竦