夫孰非義而可用兮孰非善而可服服服事也言古之/人臣誰有不行仁
義而可任用誰有不行信善而可服事者/乎言人非義則徳不立非善則行不成阽余身而危
死節兮阽猶/危也覽余初其猶未悔言已正言危行身將死/亡尚觀初世仗節之賢
士我志所樂/終不悔恨也不量鑿而正枘兮量度也正方也/枘所以充鑿也固前修
以葅醢言工不量度其鑿而方正其枘則物不固而木/破矣臣不度君賢愚竭其忠信則被辠過而身
殆矣自前世修名之人以獲/葅醢龍逢梅伯等人是也曽歔欷余鬱邑兮曽累也/歔欷懼
貌或曰曽重歔欷哀/泣之聲也鬱邑憂也哀朕時之不當言我累息而懼鬱/邑而憂者自哀生
不當舉賢之時/而值葅醢之世㩜茹蕙以掩涕兮茹柔/愞也霑余襟之浪浪