尚不知余之從容未照我志/之所欲也亂曰長瀬湍流泝江潭兮
湍亦瀬也逆流而上曰泝潭淵也楚人名淵曰潭/言已思得君命縁湍瀬之流上沂江淵而歸郢也狂顧
南行聊以娱心兮狂猶遽也娱樂也君不肯還巳則復/遽走南行幽藏山谷以娱巳之本志
也/軫石崴嵬蹇吾願兮軫方也故曰軫之方也以象地/崴嵬崔嵬髙貌也言已雖放棄
執履忠信志如方石終不可/轉行度空髙我常願之也超回忘度行隠進兮超越/也言
已動履正直超越回邪忘其/法度隠行忠信日以進也仾佪夷猶宿北姑兮夷猶/猶豫
也北姑地名言所以低佪猶豫/宿北姑者兾君覺寤而還己也煩寃瞀容實沛徂兮瞀/亂
也實是也徂去也言已憂愁思念煩寃/容貌憤亂誠欲随水沛然而流去也愁歎苦神靈遥