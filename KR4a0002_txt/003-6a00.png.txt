伯曰我時化為白龍出遊天帝曰使汝深守神靈羿何/從得犯也汝今為蟲獸當為人所射固其宜也羿何罪
歟羿又夢與雒水/神宓妃交接也馮珧利決封豨是射馮挾也珧弓名/也決射韝也封
豨神獸也言羿不循道徳而挾/弓射韝獵捕神獸以快其情也何獻蒸肉之膏而后帝
不若蒸祭也后帝天帝也若順也言羿獵射封豨/以其肉膏祭天帝天帝猶不順羿之所為也浞娶
純狐眩妻爰謀浞羿相也爰於也眩惑也言浞娶於純/狐氏女眩惑愛之遂與浞謀殺羿也
何羿之射革而交吞揆之吞滅也揆度也言羿好射獵/不恤政事法度浞交接國中
布恩施徳而/吞滅之也阻窮西征巖何越焉阻險也窮窘也越度/也言堯放鮌羽山西
行度越岑巖之/險因墮死也化而為黄熊巫何活焉活生也鮌死後/化為黄熊入於