恐髙辛之先我髙辛帝嚳有天下號也帝繫曰髙辛氏/為帝嚳帝嚳次妃有娀氏之女生契言
已既得賢智之士若鳳皇受禮遺/將行恐帝嚳已先我得娀簡狄也欲逺集而無所止兮
聊浮遊以逍遥言己既求簡狄復後髙辛欲逺集他方/用以自適又無所之故且遊戲觀望以
忘憂/也及少康之未家兮留有虞之二姚少康夏后相之/子也有虞國名
姚姓舜後也昔寒浞使澆殺夏后相少康逃犇有虞虞/因妻以二女而邑於綸緡有田一成有衆一旅能布其
徳以收夏衆遂誅滅澆復禹之舊績屈原放至逺方之/外博求衆賢人索宓妃則不肯見求簡狄又後髙辛幸
有少康留止有虞而得二妃以/成顯功是不欲逺去之意也理弱而媒拙兮弱劣也/拙純也
恐導言之不固言巳欲效少康留而不去又恐媒人弱/鈍故達言於君不能堅固復使回移也