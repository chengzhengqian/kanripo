舜樂也尚書簫/韶九成是也聊假日以媮樂言已徳髙智明宜輔舜/禹以致太平奏九徳之
歌九韶之舞而不遇其時/故假日游戲媮樂而已也陟陞皇之赫戲兮皇皇天也/赫戲光明
貌/忽臨睨夫舊鄉睨視也舊鄉楚國也言已雖陟崑崙/過不周山渡西海舞九韶陞天庭據
光曜不足以解憂猶復/顧視楚國愁且悲也僕夫悲余馬懐兮僕御也/懐思也蜷局
顧而不行蜷局詰屈不行貌屈原設去世離俗周天下/地意不忘舊鄉忽望見楚國僕御悲感我馬
思歸蜷局詰屈而不肯行此終/志不去以詞自見以義自明也亂曰亂理也所以發理/詞指總撮其要也
屈原舒肆憤懣極意陳詞或去或留文采/紛華然後總括一言以明所起之意也巳矣哉國無
人莫我知兮巳矣哉者絶望之詞也無人謂無賢人也/易曰闚其户閴其無人屈原言已矣哉我