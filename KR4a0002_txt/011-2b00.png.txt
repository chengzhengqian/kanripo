羊尚羊遊戲也言己臨見楚國之中/衆人貪佞故託回風逺行遊戲也乃至少原之壄兮
少原之野/仙人所居赤松王喬皆在旁言遂至衆仙所居而/見赤松子與王喬也二子
擁瑟而調均兮均亦/調也余因稱虖清商清商歌曲也言赤/松王喬見己歡喜
持瑟調弦而歌我因稱/清商之曲最為善也澹然而自樂兮吸衆氣而翺翔
衆氣謂朝霞正陽淪隂沆瀣之氣也言已得與松/喬相對心中澹然而自欣樂但吸衆氣而遊戲也念我
長生而久仙兮不如反余之故鄉言屈原設去世離俗/遭遇真人雖得長生
久仙意不甘樂猶思楚國念/故郷忠信之至恩義之篤也黄鵠後時而寄處兮鴟梟
羣而制之言黄鵠一舉千里常集髙山茂林之上設後/時而欲寄處則鴟梟羣聚禁而制之不得止