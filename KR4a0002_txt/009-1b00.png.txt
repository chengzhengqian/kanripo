而還之也
朕㓜清以亷潔兮朕我也不求曰清不/受曰亷不汚曰潔身服義而未沫
沫巳也言我少小修清潔之行/身服仁義未曾有懈己之時也主此盛德兮牽於俗而
蕪穢牽引也不治曰蕪多草曰穢言巳施行常以道徳/為主以忠事君以信結交而為俗人所推引徳能
蕪穢無/所用也上無所考此盛徳兮長離殃而愁苦殃禍也言/巳履行忠
信而遇闇主上則無所考校巳/之盛徳長遭殃禍愁苦而巳也帝告巫陽帝謂天帝也/女曰巫陽其
名/也曰有人在下我欲輔之人謂賢人則屈原也宋玉上/設天意祐祚貞良故曰帝告
巫陽有賢人屈原在於下方/我欲輔成其志以利黎民也魂魄離散汝筮予之魂者/身之