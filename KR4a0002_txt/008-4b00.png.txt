時兮傷己㓜少/後三王也逄此世之俇攘卒遇譖讒/而遽惶也澹容與而獨
倚兮煢煢獨立/無朋黨也蟋蟀鳴此西堂自傷閔巳/與蟲並也心怵而震
盪兮思慮動/沸如湯也何所憂之多方内念君父/及弟兄也仰明月而太
息兮上告昊旻/愬神靈也歩列星而極眀周覽九天仰視星宿/不能卧寐乃至明也
竊悲夫蕙華之曾敷兮蕙草紛芳以興/在位之貴臣也紛旖旎乎都房
被服盛飾於宫殿也旖旎/盛貌也詩云旖旎其華何曾華之無實兮外貌若忠/内心佞也
從風雨而飛颺隨君嗜欲而囘傾也夫風為號令雨為/徳惠故風動而草木揺雨降而萬物殖
故以風雨論君言政/令徳惠所由出也以為君獨服此蕙兮體受正氣/而髙明也羌