之神對聴已言/事可行與否也俾山川以備御兮俾使也/御侍也命咎繇使聴
直咎繇聖人也言已願復令山川之神備列而處使御/知已志又使聖人咎繇聴我之言忠直與否也夫神
明照人心聖人達人情故/屈原動以神聖自證明也竭忠誠以事君兮反離羣
而贅肬羣衆也贅肬過也言竭盡忠信以事君若/人有贅肬之病與衆别異以得罪謫也忘儇
媚以背衆兮儇佞也媚愛也背違也言己修行正/直忘為佞媚之行違衆而見憎惡也待明
君其知之須賢明之君則知己之忠也書曰知人則哲/秦繆公舉由余齊桓任管仲知人之君也
言與行其可迹兮出口為言/所履為迹情與貌其不變志願為情/顔色為貌
變易也言己吐口陳辭言與行合誠可/循迹情貌相副内外若一終不變易也故相臣莫若君