而貪婪兮競並也愛財曰/貪愛食曰婪慿不厭乎求索慿滿也楚人/名滿曰慿言
在位之人無有清潔之志皆並進趣貪婪於/財利中心雖滿猶復求索不知厭飽者也羌内恕已以
量人兮羌楚人語詞也猶言卿何為/也以心揆心為恕量度也各興心而嫉妬興/生
也害賢為嫉害色為妬言在位之臣心皆貪婪内以其/志恕度他人謂與已不同則各生嫉妬之心推棄清潔
使不得/用也忽馳騖以追逐兮非余心之所急言衆人所以馳/騖惶遽者追逐
權貴求財利也故非我心之所急/務衆人急於財我獨急於仁義也老冉冉其將至兮七/十
曰老冉/冉行貌恐修名之不立立成也言人年命冉冉而行我/之衷老將以速至恐修行建徳
而功不成名不立也論語曰君子疾沒世而/名不稱焉屈原建志清白貪留名於後世也朝飲木蘭之