也養馬曰圉言與多力烏獲同車驂乗/令仁賢邵公執役養馬失其宜者也蒯瞶登於清府
兮咎繇棄於壄外蒯瞶衛靈公太子也不順其親欲害/其後母清府猶清廟也言使蒯瞶無
義之人登於清廟而執綱紀放弃聖/人咎繇於外野政必亂身危殆也葢見茲以永歎兮
欲登階而狐疑言已見君親愛惡人斥逐忠良誠欲進/身登階竭盡謀慮意中狐疑恐遇患害
也/椉白水而髙騖兮因徙弛而長詞言己恐登階被害/欲乗白水髙馳而
逺遊遂清潔之志因/徙弛却退而長訣也
歎曰倘佯壚阪沼水深兮倘佯山名也壚黄黒色土也/沼池也詩云王在靈沼言倘
佯之山其阪土𤣥黄其下有池水/深而且清宜以避世而長隠身也容與漢渚涕淫淫兮