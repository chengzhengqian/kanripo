君自舉用之不必/須左右薦達也説操築於傅巖兮説傅説也/傅巖地名武丁用
而不疑武丁殷之髙宗也言傅説抱懐道徳而遭遇於/刑罰操築作於傅巖武丁思想賢者夢得聖人
以其形象求之因得傅説登以為公道用大興為殷髙/宗也書曰髙宗夢得説使百工營求諸野得諸傅巖作
説命/是也吕望之鼓刀兮吕太公之氏/姓也鼓鳴也遭周文而得舉言太/公避
紂居東海之濵間文王作興盍徃歸之至朝歌道窮困/自鼓刀而屠遂西釣於渭濵文王夢得聖人於是出獵
而見之遂載以歸用以為師言吾先公望子久矣因號/為太公望或言周丈王夢天帝立令狐之津太公在後
帝曰昌賜汝名師文王再拜太公夢亦如此/文王出田見識所夢載與俱歸以為太師也甯戚之謳
歌兮甯戚/衛人齊桓聞以該輔該備也甯戚修徳不用退而/商賈宿齊東門外桓公夜出