言己積纍忠信為讒/人所毁失其忠名也正臣端其操行兮反離謗而見攘
謗訕也攘排也言正直之臣端其心志欲以/輔君反為讒人所謗訕身見排逐而逺放也世俗更而
變化兮伯夷餓於首陽言當世俗人皆改其清潔化為/貪邪當若伯夷餓於首陽而身
垂功/名也獨亷潔而不容兮叔齊久而逾明叔齊伯夷弟也/言己獨行亷潔
不容於世雖饑餓而死幸/若叔齊久而有榮名也浮雲陳而蔽晦兮使日月乎
無光言讒佞陳列在側/則使君不聰明也忠臣貞而欲諌兮讒䛕毁而在
旁言忠臣正其心欲諫其君/讒毁在旁而不敢言也秋草榮其將實兮微霜下而
夜降微霜殺物以喻讒諛言秋時百草將實微霜夜下/而殺之使不得成熟也以言讒人晨夜毁已亦將