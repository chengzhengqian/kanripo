公子兮悵忘歸公子謂公子椒也言已所以怨公于椒/者以其知已忠信而不肯達故我悵然
失志而/忘歸也君思我兮不得閒言懐王時思念我顧不肯/以閒暇之日與已謀議也山
中人兮芳杜若山中人屈/原自謂也飲石泉兮䕃松栢言已雖居/在山中無
人之處猶取杜若以為芬芳飲石泉之水/䕃松栢之木飲食居處動以香潔自修飾君思我兮然
疑作言懐王有思我時然讒/言妄作故令狐疑也靁填填兮雨冥冥猨啾啾
兮狖夜鳴風颯颯兮木蕭蕭言巳在深山之中遭雷電/暴雨猨狖號呼風木揺動
以言恐懼失其所也或曰雷為諸侯以興於君雲雨冥/昧以興佞臣猨猴善鳴以興讒人風以喻政木以喻民
雷填填者君妄怒也雨冥冥者羣佞聚也猨啾啾者讒/夫弄口也風颯颯者政煩擾也木蕭蕭者民驚駭也