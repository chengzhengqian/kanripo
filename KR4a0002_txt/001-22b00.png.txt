菲菲而難虧兮虧/歇芬至今猶未沫沫已也言已所行純/美芬芳勃勃誠難虧
歇久而彌盛至/今尚未巳也和調度以自娱兮聊浮游而求女言我/雖不
見用猶和調已之行度執守忠貞以/自娱樂且徐徐浮游以求同志也及余飾之方壯兮周
流觀乎上下上謂君也下謂臣也言我願及年徳方壯/之時周流四方觀君臣之賢欲徃就之也
靈氛既告余以吉占兮厯吉日乎吾將行言靈氛既告/我以吉占厯
善日吾將去/君而逺行也折瓊枝以為羞兮羞/脯精瓊爢以為粻精鑿/也爢
屑也粻糧也詩云乃裹糇糧言我將行乃折取瓊枝以/為脯腊精鑿玉屑持以為糧食飯飲香潔冀以延年夀
也/為余駕飛龍兮雜瑶象以為車象象牙也言我駕飛/龍乘明智之獸象玉