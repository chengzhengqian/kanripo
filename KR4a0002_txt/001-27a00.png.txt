者以為露才揚巳怨刺其上强非其人殆失厥中矣夫
離騷之文依託五經以立義焉帝髙陽之苗裔則詩厥
初生民時惟姜嫄也紉秋蘭以為佩則將翺將翔佩玉
瓊琚也夕攬洲之宿莽則易潜龍勿用也駟玉虬而乗
鷖則易時乗六龍以御天也就重華而陳詞則尚書咎
繇之謀謨也登崑崙而涉流沙則禹貢之敷土也故智
彌盛者其言博才益劭者其識逺屈原之詞誠博逺矣
自孔丘終沒以來名儒博達之士著造詞賦莫不擬則