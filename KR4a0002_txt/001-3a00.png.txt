正平也/則法也字余曰靈均靈神也均調也言正平可法則者/莫過於天養物均調者莫神於地
髙平曰原故父伯庸名我為平以法天字我為原以法/地言已上之能安君下之能養民也禮云子生三月父
親名之既冠而字之名者所以正形體定志意也字者/所以崇仁義序長㓜也夫人非名不榮非字不彰故子
生父思善應而名字之/以表其徳觀其志意也紛吾既有此内美兮紛盛/也又重
之以修能修逺也言己之生内含天地之美氣又重有/絶逺之能與衆異也言謀足以安社稷智足
以解國患威能制强/禦仁能懐逺人也扈江離與辟芷兮扈被也楚人名/被為扈江離芷
皆香草名也辟幽/也芷幽而香芳也紉秋蘭以為佩紉索也蘭香草也秋/蘭芳佩飾也所以象
徳故行清潔者佩芳徳光明者佩玉能解結者佩觹能/決疑者佩玦故孔子無所不佩也言己修身清潔乃取