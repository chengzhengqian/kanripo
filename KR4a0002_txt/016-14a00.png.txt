廣水心迷不知東西霧/氣晦㝠而白晝若夜也日杳杳以西頽兮路長逺而窘迫
言日已西頽年嵗卒盡道路長逺/不得復還憂心迫窘無所舒志也欲酌醴㠯娯意兮醴/醴
酒也詩云/為酒為醴蹇騷騷而不釋蹇難也言己欲酌醴酒以/自娯樂心中愁思不可解
釋/也
歎曰飄風蓬龍埃坲坲兮蓬龍猶蓬轉風/貌坲坲塵埃貌草木揺落時
槁悴兮槁枯也悴病也言飄風轉運揚起塵埃揺動草/木使之即時枯槁莖葉被病不得盛長也以言
讒人亦運轉其言埃塵忠/直使之被病而傷形也遭傾遇禍不可救兮長吟永
欷涕㷀㷀兮㷀㷀不止貌也言巳遭傾危之世而遇患禍/不可復救故長歎歔欷而涕滂流不可止也