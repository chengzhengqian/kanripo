思公子兮徒離憂言巳怨子椒不見達/故遂去而憂愁也
　　　山鬼
操吴戈兮被犀甲戈㦸也甲鎧也言國殤始從軍之時/手持吴㦸身被犀鎧而行也或曰操
吾科吾科/楯之名也車錯轂兮短兵接錯交也短兵刀劒也言戎/車相迫輪轂交錯長兵不
施故用刀劒/以相接擊也旌蔽日兮敵若雲言兵士竟路旌旗蔽天/敵多人衆來若雲也
矢交墜兮士争先墜墮也言兩軍相射流矢交/墮壯夫奮怒争先在前也凌余陣
兮躐余行凌犯也躐踐也言敵家來侵/凌我屯車踐躐我行伍也左驂殪兮右刃
傷殪死也言已所乗左驂/馬死右騑馬被刃瘡也霾兩輪兮縶四馬縶絆也詩/曰縶之維