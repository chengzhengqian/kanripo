之服/也製芰荷以為衣兮製裁也芰䔖也秦人/曰薢茩荷芙蕖也集芙蓉以
為裳芙蓉蓮華也上曰衣下曰裳言巳進不見納猶復/製裁芰荷集合芙蓉以為衣裳被服愈潔修善益
明/也不吾知其亦巳兮茍余情其信芳髙余冠之岌岌兮
岌岌/髙貌長余佩之陸離陸離猶參差衆貌也言已懐徳不/用復髙我之冠長我之佩尊其威
儀整其服飾以/異於衆人之服芳與澤其雜糅兮芳徳之臭也澤質之/潤也玉堅而有潤澤
雜糅/也唯昭質其猶未虧唯獨也昭明也虧歇也言我外/有芬芳之徳内有玉澤之質二
美雜㑹兼在於已而不得施用故獨保明其身無有虧/歇而已所謂道行則兼善天下不用則獨善其身也
忽反顧以遊目兮忽疾/貌將徃觀乎四荒荒逺也言已欲/進忠信以輔事