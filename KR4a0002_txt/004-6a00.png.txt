藏匿/也欲儃佪以干傺兮儃佪猶低佪也干求也傺住也/言己意欲低佪留待於君求其
善意恐終不/用悵然立住恐重患而離尤尤過也言已欲求君之善/意恐重得患禍逢罪過也
欲髙飛而逺集兮君罔謂汝何之罔無也言已欲逺去/事它國君又誣罔言
汝何/之也欲横奔而失路兮堅志而不忍言已意欲變節易/操横行失道而從
佞偽心堅於/石不忍為也背膺牉合以交痛兮膺胷也/牉分也心鬱結而紆
軫紆曲也軫隠也言不忍變心矯行則憂/思鬱結胷背分裂心中交引而隠痛也𢷬木蘭以矯
蕙兮矯猶/糅也鑿申椒以為糧申重也言已雖被放逐而棄/居於山澤猶重鑿蘭蕙和糅
衆芳為糧食飲有/節修善不倦也播江離與滋菊兮播種也詩曰播/厥百榖滋蒔也願