又蔽而莫之白言已懐忠貞之情沉沒胷臆不得/白達左右壅蔽無肯白達己心也心鬱
邑余侘傺兮鬱邑愁貌也侘猶堂堂立貌也傺住/也楚人謂失志悵然住立為侘傺也又莫
察余之中情言已懐忠不達心中鬱悒惆悵住立/失我本志曽無有察我之中情也固煩
言不可結而詒兮詒遺也詩曰/詒我徳音也願陳志而無路願思也/路道也
言己積思累日其言煩多不可結續/以遺於君欲見君陳巳志無道路也退静黙而莫余知
兮進號呼又莫吾聞言己放弃所在幽/逺衆無知己情也申侘傺之煩惑
兮申重也言衆人無知已之情思/念君惑亂故重侘傺悵然失意中悶瞀之忳忳悶煩/也瞀
亂也忳忳憂貌也言已憂/心煩悶忳忳然無所舒也昔余夢登天兮䰟中道而無