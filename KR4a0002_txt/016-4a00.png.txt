庭洞庭/水名平明發兮蒼梧夕投宿兮石城石城山名言己/動履大水宿止
名山用志清/潔且堅固也芙蓉葢而蔆車兮紫貝闕而玉堂紫貝/水蟲
名援神契曰/江水出大貝薜荔飾而陸離薦兮陸離美玉也/薦臥席也魚鱗衣
而白蜺裳魚鱗衣雜五綵為衣如鱗文也言所居/清潔被服芬芳徳體如玉文綵耀明也登逢
龍而下隕兮逢龍/山名違故都之漫漫言己登逢龍之山而/遂下顧去楚國之遼
逺/也思南郢之舊俗兮腸一夕而九運言己思念郢都邑/里故俗腸中愁悴
一夕九轉/欲還歸也揚流波之潢潢兮潢潢/大貌體溶溶而東回溶溶/波貌
言己隨流而行水盛廣大/波髙溶溶將東入於海也心怊悵以永思兮意晻晻而