吾生之無樂兮遭遇讒佞/失官爵也幽獨處乎山中逺離親戚/而斥逐也吾
不能變心而從俗兮終不易志/随徃曲也固將愁苦而終窮愁思/無聊
身困/窮也接輿髠首兮桑扈臝行接輿楚狂接輿也髠剔也/首頭也自刑身體避世佯
狂也桑扈隠士也去衣祼䄇效夷狄也言/屈原自傷不容于世引此隠者以自慰也忠不必用兮
賢不必㠯㠯亦/用也伍子逢殃兮伍子胥也為吴王夫差臣/諫令伐越夫差不聴遂賜
劎而自殺後越竟/滅吴故言逢殃比干菹醢比干紂之諸父也紂惑妲/已作糟丘酒池長夜之飲
㫁斮朝涉刳剔孕婦比干正諫紂怒曰吾問聖人心/有七孔於是殺比干剖其心而觀之故言葅醢也與前
世而皆然兮謂行忠直而遇患害/如比干子胥者多也吾又何怨乎今之人