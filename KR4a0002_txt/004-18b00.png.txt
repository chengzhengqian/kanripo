亂世衆人不知我賢/亦不可户告人説也知死不可讓兮願勿愛兮讓辭也/言人知
命將終可以建忠仗節死/義願勿辭讓而自愛惜也明以告君子兮吾將以為類
兮告語也類法也詩云永錫爾類言己將執忠死/節故以此明白告諸君子冝以我為法度也
　　　懐沙
思美人兮言已憂思/念懐王也擥涕而竚眙竚立悲哀/涕交横也媒絶路阻
兮黨友隔絶/道壊崩也言不可結而詒秘密之語/難傳誦也蹇蹇之煩寃兮
忠謀盤紆/氣盈胷也滔滯而不發言辭鬱結/不得揚也申旦以舒中情兮誠/欲
日日陳/巳心也志沉菀而莫達思念沉積/不得通也願寄言於浮雲兮思/託