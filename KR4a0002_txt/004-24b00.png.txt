自慎終不失過兮言巳閉心捐欲勅慎自/守終不敢有過失也秉徳無私㕘
天地兮秉執也言已執履忠正行無私阿/故參配天地通之神明使知之也願嵗并謝與
長友兮謝去也言已願與橘同心并志嵗月雖/去年且衰老長為朋友不相逺離也淑離不
淫梗其有理兮淑善也梗强也言已雖設與橘離别猶/善持已行梗然堅强終不滛惑而失義
也/年嵗雖少可師長兮言已年雖幼少言有法則行有/節度誠可師用長老而事之
行比伯夷置以為像兮像法也伯夷孤竹君之子也父/欲立伯夷伯夷讓於叔齊叔齊
不肯受兄弟棄國俱去首陽山下周武王伐紂伯夷叔/齊諫之曰父死不𦵏爰及干戈可謂孝乎以臣弑君可
謂忠乎左右欲殺之太公曰不可引而去之遂不食周/粟而餓死屈原亦自以修飾潔白之行不容於世將餓