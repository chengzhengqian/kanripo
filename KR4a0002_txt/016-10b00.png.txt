以言使賢者為僕𨽻之徒非其/宜也論語曰割雞焉用牛刀筐澤㵼以豹鞹兮筐滿/也澤
瀉惡草也鞹革也論語曰虎豹之鞹言取澤㵼惡草盛/於革囊滿而藏之無益於用也以言養育小人置之髙
堂亦無益/於政治也破荆和以繼築築木杵也言破和氏之璧以/繼築杵而舂敗玉寳失其好
也以言取賢人刑傷使執/厮役亦害忠良失其宜也時溷濁猶未清兮世殽亂猶
未察察明也言時世貪濁善/惡殽亂尚未清明也欲容與以竢時兮懼年嵗
之既晏晏晚也言己欲遊戲以待明/君恐年嵗已晚身衰老也顧屈節以從流兮
心鞏鞏而不夷鞏鞏拘攣貌也夷悦也言思屈己忠直/之節隨俗流行心中鞏鞏拘攣仁義不
舒而志/不恱樂寧浮沅而馳騁兮下江湘㠯邅迴邅迴運轉也/言己不能隨