隠其謀退不顧其命此誠絶世之行俊彦之英也而班
固謂之露才揚巳競於羣小之中怨恨懐王譏刺椒蘭
茍欲求進强非其人不見容納忿恚自沈是虧其髙明
而損其清潔者也昔伯夷叔齊讓國守志不食周粟遂
餓而死豈可復謂有求於世而恨怨哉且詩人怨主刺
上曰嗚呼小子未知臧否匪面命之言提其耳風諫之
語於斯為切然仲尼論之以為大雅引此比彼屈原之
詞優游婉順寕以其君不智之故欲提攜其耳乎而論