而離彼不祥些舎置也祥善也言何為舎君楚國饒樂/之處而陸離走不善之鄉以犯觸衆惡
也/魂兮歸來東方不可以託些託寄也論語曰可以託/六尺之孤言東方之俗
其人無義不可/託命寄身也長人千仞唯魂是索些七尺曰仞索求/也言東方有長
人之國其髙千仞/主求人魂而食之十日代出流金鑠石些鑠銷也言東/方有扶桑之
木十日並在其上以次更行其/勢酷烈金石堅剛皆為銷釋也彼皆習之魂往必釋些
釋觧也言彼十日之處自習/其熱魂行往到身必解爛也歸來歸來不可以託些言/魂
魄宜急來歸此誠不可/以託附留而居之也魂兮歸來南方不可以止些言/南
方之俗其人無/信不可乆留也雕題黒齒雕畫/題額得人肉而祀以其骨為