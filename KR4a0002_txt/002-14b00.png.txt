路險難兮獨後來言所處既深其路阻險又/難故來晚暮後諸神也表獨立兮
山之上表特也言山鬼後到特/立於山之上而自異也雲容容兮而在下杳冥
冥兮羌晝晦言山鬼所在至髙邈雲出/其下雖白晝猶暝晦也東風飄兮神
靈雨飄風貎詩曰匪風飄兮言東風飄然而起則神靈/應之而雨以言隂陽相感風雨相和屈原自傷獨
無與/和也留靈修兮憺忘歸靈修謂/懐王也歲既晏兮孰華予晏晚/也孰
誰也言已宿留懐王兾其還己心中憺然安而/忘歸年歲晚暮將欲罷老誰堂復令我榮華也采三秀
兮於山間三秀謂/芝草也石磊磊兮葛蔓蔓言已欲服芝草以/延年壽周旋山間
采而求之終不能得但見山石磊磊葛草蔓蔓或曰/三秀秀材之士隠處者也言石葛者喻所在深也怨