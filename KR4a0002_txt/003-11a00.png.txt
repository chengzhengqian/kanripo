天下其位安施言天始授殷家以天下其王/位安所施用乎善施若湯也反成乃亡
其罪伊何言殷王位已成反覆亡之/其罪惟何乎罪若紂也争遣伐器何以行之伐器攻伐之器也言武王伐紂發遣干/戈攻伐之器争先在前獨何以行之乎並驅擊翼何
以將之言武王三軍人人樂戰並載驅載馳赴敵争先/前歌後舞鳬藻讙呼奮撃其翼獨何以將率之
也/昭后成逰南土爰底爰於也底至也言昭王背成王/之制而出逰南至於楚楚人沈
之而遂/不還也厥利惟何逢彼白雉厥其也逢近也言昭王南/逰何以利於楚乎此為越
裳氏獻白雉昭王徳不/能致欲親徃逢迎之乎穆王巧挴夫何為周流挴貪也/言穆王
乃巧於辭令貪好攻伐逺征犬戎得四白狼四白鹿自/是後夷狄不至諸侯不朝穆王乃更巧調周流而往説