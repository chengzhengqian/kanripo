兮龢煖百草萌兮華榮堇荼茂兮敷䟽堇薢荼/苦菜也蘅芷彫
兮瑩嫇蘅杜蘅芷若/芷皆香草愍貞良兮遇害將夭折兮碎糜時
混混兮澆饡饡餐也混混濁也/言如澆饡之亂也哀當世兮莫知覽往昔
兮俊彦亦詘辱兮係纍管束縛兮桎梏百貿易兮𫝊賣
遭桓繆兮識舉管管仲百百里奚也管仲為魯所囚齊/桓釋而任之百里奚為晉徙役秦繆以
五羖之皮贖/之為相也才徳用兮列施且從容兮自慰以古賢者/皆然緩已
憂/也玩琴書兮遊戲迫中國兮迮陿無所用志/故云迮陋吾欲之兮
九夷子欲居九夷/疾時之言也超五嶺兮嵯峨超越也將之九夷先/厯五嶺之山言艱難