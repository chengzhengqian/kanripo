亶父之時而遇太伯隂讓避王季辭之/南嶽之下採藥於是遂止而不還也孰期去斯得兩男
子期㑹也昔古公有少子曰王季而生聖子文王古公/欲立王季令天命至文王長子泰伯及弟仲雍去而
之呉呉立以為君誰與期㑹而得兩/男子兩男子者謂太伯仲雍二人也縁鵠飾玉后帝是
饗后帝謂殷湯也言伊尹始仕因縁烹鵠鳥之/羮修飾玉鼎以事於湯湯賢之遂以為相也何承謀
夏桀終以滅喪言湯遂承用伊尹之謀/而伐夏桀終以㓕亡也帝乃降觀下逢
伊摯帝謂湯也摯伊尹名也言湯出觀風俗乃/憂下民博選於衆而逢伊尹舉以為相也何條放
致罰而黎伏犬説條鳴條也黎衆也説喜也言湯行天/下之罰以誅於桀放之鳴條之野天
下衆民大/喜悦也簡狄在臺嚳何宜𤣥鳥致貽女何喜簡狄帝/嚳之妃