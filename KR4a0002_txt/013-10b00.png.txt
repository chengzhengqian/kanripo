言己専壹忠情竭盡耳目之精明欲以/助君而為佞人之所壅蔽不得進也年既已過大半
兮然輡軻而留滯輡軻不遇也言己年已過五十/而輡軻沈滯卒無所逄遇也欲髙
飛而逺集兮恐離罔而滅敗罔以喻法言己欲髙飛逺/止他方恐遭罪法以㓕敗
忠厚之/志也獨寃抑而無極兮傷精神而壽夭壽命/夭也皇天既
不純命兮余生終無所依依保/也願自沈於江流兮絶横
流而徑逝寧為江海之泥塗兮安能久見此濁世言己/思委
命於江流沈為泥塗不/忍久見貪濁之俗也
　　　怨世