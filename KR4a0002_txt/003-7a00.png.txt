室中覆之以幣筐須臾則化為大鳥而鳴開而視之翻/飛而去文子焉能亡子僑之身乎言仙人不可殺也
蓱號起雨何以興之蓱蓱翳雨師名也號呼也興起也/言雨師號呼則雲起而雨下獨何
以興/之乎撰體協鹿何以膺之膺受也言天撰十二神鹿此/一身八足兩頭獨何膺受
形體/乎鼇戴山抃何以安之鼇大龜也擊手曰抃列仙傳/曰有巨靈之鼇背負蓬萊之
山而抃舞戲滄海之/中獨何以安之乎釋舟陵行何以遷之釋置也舟船/也遷徙也言
龜所以能負山若舟船者以其在水中/也使龜釋水而陵行則何能遷徙山乎惟澆在户何求
于嫂澆古多力者也論語曰澆盪舟言澆無義淫/佚其嫂往至其户佯有所求因與行淫亂也何少
康逐犬而顛隕厥首言夏后少康因田獵放犬/逐獸遂襲殺澆而斷其頭女歧縫