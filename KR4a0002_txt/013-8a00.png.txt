棄捐葯芷與杜衡兮余奈世之不知芳何言棄捐芳草/忠正之士當
奈世人不/知賢何何周道之平易兮然蕪穢而險戲險戲猶言/傾危也言
周家建立徳化其道平直公方所履無失而言蕪穢傾/危者心惑意異也以平直為傾危則以忠正為邪枉也
詩曰周道如/砥其直如矢髙陽無故而委塵兮髙陽帝顓頊也委塵/坋塵也言帝顓頊聖
明克讓然無故被塵翳/言與帝共工争天下也唐虞㸃灼而毁議㸃汙也灼炙/也猶身有病
人㸃灸之言堯舜至聖道徳擴被尚㸃/灸謗毁言有不慈之過卑父之累也誰使正其真是
兮言佞人妄論以善為惡乃非訕聖王當誰/使正其真偽乎已以忠被罪固其宜也雖有八師
而不可為八師謂禹稷契皋陶伯夷倕益䕫也言堯舜/有聖賢之臣八人以為師傅不能除去虚偽