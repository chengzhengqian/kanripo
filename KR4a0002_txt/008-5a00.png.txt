無以異於衆芳乃與佞臣/而同情也閔竒思之不通兮傷巳忠䇿/無由入也
將去君而髙翔適彼樂士/之他域也心閔憐之慘悽兮内自哀念/心隠惻也
願一見而有眀分别貞正/與偽惑也重無怨而生離兮身無罪過/而放逐也中結軫而增傷肝胆破裂/心剖牓也豈不鬰陶而思君兮憤念蓄/積盈胸
臆/也君之門以九重閫闥扄閉/道路塞也猛犬狺狺而迎吠兮讒佞/喧呼
而在/側也關梁閉而不通閽人承指/呵問急也皇天淫溢而秋霖兮乆/雨
連日澤/深厚也后土何時而得漧山阜濡澤/草木茂也塊獨守此無澤兮
不䝉恩施/獨枯槁也仰浮雲而永歎愬天語神/我何咎也