然猶懷念楚國思慕舊故忠信之篤仁義之厚也是以
君子珍重其志而瑋其辭焉
悲時俗之迫阨兮哀衆嫉妬/迫脅賢也願輕舉而逺遊翺翔避世/求道真也
質菲薄而無因兮質性鄙陋/無所因也焉託乗而上浮將何引援/而升雲也
遭沉濁而汙穢兮逢遇闇主/觸讒佞也獨鬰結其誰語思慮煩寃/無告陳也
夜烱烱而不寐兮憂以一戚目不眠也烱烱猶儆/儆不寐貌也詩云耿耿不寐魂營
營而至曙精魂怔忡不/寐故至曙也惟天地之無窮兮乾坤體固/居常寧也哀
人生之長勤傷巳命禄/多慮患也往者余弗及兮三皇五帝/不可逮也來者