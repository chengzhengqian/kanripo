䝉譖毁而身敗棄虚偽之/人進用在位而當顯職也追悔過之無及兮豈盡忠而
有功言君進用虚偽之臣則國傾危追而自悔亦無/所及也已欲盡忠直之節終不能成其功也廢
制度而不用兮務行私而去公言在位之臣廢先王之/制度務從私邪背去公
正争欲/求利也終不變而死節兮惜年齒之未央言己執守清/白而死忠直
終不變節惜年齒尚少/夀命未盡而將夭逝也將方舟而下流兮兾幸君之發
矇大夫方舟士特舟矇僮矇也言我將方舟隨/江而浮兾幸懐王開其矇惑之心而還已也痛忠言
之逆耳兮恨申子之沈江申子伍子胥也呉封之於申/故號為申子也哀痛忠直之
言忤逆君耳使之恚怒若申/胥諫呉王殺而沈之江流也願悉心之所聞兮遭值君