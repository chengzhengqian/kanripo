兮翼敬也旂旗也/畫龍虎為旂也髙翺翔之翼翼翼翼和貌言己動順/天道則鳳皇來随我
車敬承旂旗髙飛翺翔翼/翼而和嘉忠正懐有徳也忽吾行此流沙兮流沙沙流/如水也尚
書曰餘波/入于流沙遵赤水而容與遵循也赤水出崑崙山容與/游戲貌也言吾行忽然過此
流沙遂循赤水而遊戲雖行/逺方動以潔清自洒飾也麾蛟龍以梁津兮舉手曰/麾小曰
蛟大曰龍或言以手教曰麾津西海也蛟龍水蟲以蛟/龍為橋乘以渡水佀穆王之越海駕黿鼉以為梁也
詔西皇使涉余詔告也西皇帝少皡也涉渡也言我乃/麾蛟龍以橋西海使少皡來渡我動與
神獸聖帝相接言/能渡萬民之厄也路修逺以多艱兮艱/難騰衆車使徑待
騰過也言崑崙之路險阻艱難非人所能由故令衆車/先過使從邪徑以相待也以言己所行髙逺莫能及也