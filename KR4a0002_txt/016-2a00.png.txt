息無已所謂讚賢以輔志騁詞以曜徳者也伊伯庸之末胄兮胄後也左氏傳曰戎子/駒支四嶽之裔胄也諒皇直之屈
原諒信也論語曰君子貞而不諒言屈原承/伯庸之後信有忠直美徳甚於衆人也云余肇祖
于髙陽兮惟楚懐之嬋連嬋連族親也言屈原懐王俱/顓頊之孫有嬋連之族親恩
深而義/篤也原生受命于貞節兮鴻永路有嘉名鴻大也永/長也路道
也言屈原受隂陽之正氣體/合大道故長有美善之名也齊名字於天地兮謂名平/字原也
並光明於列星謂心達道要文章光/耀若天有列星也吸精粹而吐氛濁
兮氛惡氣也左氏傳曰楚氣甚惡言己吸天/地精明之氣而吐其塵濁内㓗净之氣也横邪世而