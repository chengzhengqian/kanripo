扶桑緫結也扶桑日所拂木也淮南子曰日出暘谷浴/乎咸池拂于扶桑爰始將行是謂朏明言我乃徃
至東極之野飲馬於咸池與曰俱浴以潔己身結我/車轡於扶桑以留日行幸得不老延年夀髙大也折
若木以拂日兮若木在崑崙西極其華照/下地拂撃也一云蔽也聊逍遙以相
羊聊且也逍遙相羊皆遊也言已緫結日轡恐不能制/也年時卒過故復轉之西極折取若木以拂擊日使
之還去且相羊而遊以待君命也或謂/拂蔽也以若木鄣蔽日使不得過也前望舒使先驅
兮望舒月御也月體光/明以喻臣清白也後飛亷使奔屬飛亷風伯也風/為號令以喻君命言已使清白之臣如望舒先驅求賢使風伯奉君命/於後以告百姓飛亷風伯神名也或曰駕乘龍雲必假
疾風之力使/奔屬於後也鸞皇為余前戒兮鸞俊鳥也皇雌鳳也/以喻仁智之士也雷