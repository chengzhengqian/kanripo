文約我以禮而已無他說也然此二者亦非截然判先¶
後為二事猶之行者目視足履動輒相應葢亦交進而¶
互相發也故知之明則行愈逹而行之力則知又益精¶
矣其所以為致知力行之地者必以敬為主敬者主一¶
無適之謂所以提撕警省此心使之惺惺乃心之生道¶
而聖學之所以貫動靜徹終始之功也能敬則中有涵¶
養而大本清明由是而致知則心與理相涵而無顛寘¶
之患由是而力行則身與事相安而亦不復有扞格之¶