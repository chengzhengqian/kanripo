每升天府齊鑣驥騄比翼鵷鴻整緗素於鳯池記言動¶
於麟閣參謁宰輔造請羣公厚禮殊恩增榮改價其幸¶
三也晝漏方盡大耋已嗟退反初服歸骸故里翫文史¶
以怡神閲魚鳥以散慮觀省野物登臨園沼緩步代車¶
無罪為貴其幸四也仰休明之盛世慨道教之陵遲蹈¶
先儒之逸軌傷羣言之蕪穢馳騖墳典釐改僻謬修撰¶
始畢圖事適成天違人願途不我與世路未夷學校盡¶
廢道不備於當時業不傳於身後銜恨泉壤實在兹乎¶