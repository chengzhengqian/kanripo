太后始攝政事故穰侯權重于昭王家富于嬴國漢仍¶
其謬知患莫改東京皇統屢絶權歸女主外立者四帝¶
臨朝者六后莫不定䇿帷帟委事父兄貪孩童以乆其¶
政抑明賢以専其威任重道悠利深禍速身犯霧露于¶
雲臺之上家嬰縲絏于圄犴之下湮滅連踵傾輈繼路¶
而赴蹈不息燋爛為期終于陵夷大運淪亡神寳詩書¶
所歎略同一揆故考列行跡以為皇后本紀雖成敗事¶
異而同居正號者並列于篇其以私恩追尊非當時所¶