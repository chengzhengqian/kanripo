上土自堅貞勿用甓石勿起墳隴穿深二丈椁取容棺¶
勿作前堂布几筵置書箱鏡奩之具棺前但可施牀榻¶
而已糒脯各一盤𤣥酒一杯為朝夕奠家人大小不須¶
送喪大小祥乃設特牲無違余命高柴泣血三年夫子¶
謂之愚閔子除喪出見援琴切切而哀仲尼謂之孝故¶
哭泣之哀日月降殺飲食之宜自有制度夫言行可覆¶
信之至也推美引過徳之至也揚名顯親孝之至也兄¶
弟怡怡宗族欣欣悌之至也臨財莫過乎讓此五者立¶