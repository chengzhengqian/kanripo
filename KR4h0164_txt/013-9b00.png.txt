億兆之君師使之治而教之以復其性此伏羲神農黄¶
帝堯舜所以繼天立極而司徒之職典樂之官所由設¶
也三代之隆其法浸備然後王宫國都以及閭巷莫不¶
有學人生八嵗則自王公以下至於庶人之子弟皆入¶
小學而教之以灑掃應對進退之節禮樂射御書數之¶
文及其十有五年則自天子之元子衆子以至公卿大¶
夫元士之適子與凡民之俊秀皆入大學而教之以窮¶
理正心修已治人之道此又學校之教大小之節所以¶