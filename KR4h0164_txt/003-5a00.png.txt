化使然也今陛下并有天下莫不率服而功不加于百¶
姓者殆王心未加焉曾子曰尊其所聞則髙明矣行其¶
所知則光大矣髙明光大不在于他在乎加之意而巳¶
願陛下因用所聞設誠于内而致行之則三王何異哉¶
陛下夙寤晨興務以求賢亦堯舜之用心也而未云獲¶
者士素不厲也夫不素養士而欲求賢譬猶不琢玉而¶
求文采也故養士莫大乎太學太學者賢士之所關也¶
教化之本原也願興太學置明師以養天下之士數考¶