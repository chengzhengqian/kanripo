義王姫嫁齊使魯主之不以天子之尊加於諸侯也今¶
漢承秦法設尚主之儀以妻制夫以卑臨尊違乾坤之¶
道夫陽唱之義且詩初篇實首闗雎禮始冠婚先正夫¶
婦天地六經其旨一揆宜改尚主之制以稱乾坤之性¶
遵法堯湯式是周孔合之天地而不謬質之鬼神而不¶
疑人事如此則嘉瑞降天吉符出地五韙咸備各以其¶
叙矣昔者聖人建天地之中而謂之禮禮者所以興福¶
祥之本而止禍亂之源也人能枉欲從禮者則福歸之¶