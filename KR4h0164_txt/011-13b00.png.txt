歸者募僧二人屬以視醫藥飲食令無失所時凡死者¶
使在處隨收瘞之法廩窮人盡三月當止是嵗盡五月¶
而止事有非便文者公一以自任不以累其屬有上請¶
者或便宜多輒行公於此時蚤夜憊心力不少懈事鉅¶
細必躬親給病者藥石多出私錢民不幸罹旱疫得免¶
於轉死雖死得無失歛埋者公力也是時旱疫被吴越¶
民饑饉疾癘死者殆半菑未有鉅於此也天子東向憂¶
勞州縣推布上恩人人盡其力公所拊循民尤以為得¶