之又降霽雲雲未應廵呼雲曰南八男兒死耳不可為¶
不義屈雲笑曰欲將以有為也公有言雲敢不死即不¶
屈張籍曰有于嵩者少依於廵及廵起事嵩常在圍中¶
籍大厯中於和州烏江縣見嵩嵩時年六十餘矣以廵¶
初嘗得臨渙縣尉好學亡所不讀籍時尚小粗問廵逺¶
事不能細也云廵長七尺餘鬚髯若神嘗見嵩讀漢書¶
謂嵩曰何為久讀此嵩曰未熟也廵曰吾於書讀不過¶
三遍終身不忘也因誦嵩所讀書盡卷不錯一字嵩驚¶