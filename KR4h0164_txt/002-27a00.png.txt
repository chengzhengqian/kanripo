以黥劓之罪不及大夫以其離主上不逺也禮不敢齒¶
君之路馬蹴其芻者有罰見君之几杖則起遭君之乗¶
車則下入正門則趨君之寵臣雖或有過刑戮之辠不¶
加其身者尊君之故也此所以為主上豫逺不敬也所¶
以體貌大臣而厲其節也今自王侯三公之貴皆天子¶
之所改容而禮之也古天子之所謂伯父伯舅也而令¶
與衆庶同黥劓髠刖笞傌棄市之法然則堂不亡陛乎¶
被戮辱者不泰迫乎亷恥不行大臣無迺握重權大官¶