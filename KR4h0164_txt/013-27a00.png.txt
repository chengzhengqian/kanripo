道之在天下未嘗亡而其明晦通塞之不同則如晝夜¶
寒暑之相反故二帝三王之治詩書六藝之文後世莫¶
能及之葢非功效語言之不類乃其本心事實之不侔¶
也雖然維天之命於穆不巳彼所謂道者則固未嘗亡¶
矣而大學之教所謂明德新民止於至善者又巳具有¶
明法若可階而升焉後之讀其書考其事者誠能深思¶
熟講以探其本謹守力行以踐其實至于一旦豁然而¶
晦者明塞者通則古人之不可及者固已倐然而在我¶