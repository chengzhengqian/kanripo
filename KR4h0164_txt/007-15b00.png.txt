國之選士必藉賢良葢取孝友純備言行敦實居常育¶
徳動不違仁體忠信之資履謙恭之操藏器則未嘗自¶
伐虚心而所應必誠夫如是故能率已從政化人鎮俗¶
者也自叔世澆詐兹道寖㣲争尚文辭互相矜衒馬卿¶
浮薄竟不偶於任用趙壹虚誕終取擯於鄉閭自時厥¶
後其道彌盛不思實行皆徇空名敗俗傷教備載前史¶
古人比文章於鄭衞葢有由也近煬帝始制進士之科¶
當時猶試䇿而已至高宗朝劉思立為考功員外郎又¶