人且飢死而必得榖又用大杖擊無罪者段公仁信大¶
人也而汝不知敬今段公唯一馬賤賣市榖入汝汝又¶
取不恥凡為人傲天災犯大人擊無罪者又取仁者榖¶
使主人出無馬汝將何以視天地尚不媿奴𨽻耶諶雖¶
暴抗然聞言則大愧流汗不能食曰吾終不可以見段¶
公一夕自恨死及太尉自涇州以司農徴戒其族過岐¶
朱泚幸致貨幣慎勿納及過泚固致大綾三百疋太尉¶
壻韋晤堅拒不得命至都太尉怒曰果不用吾言晤謝¶