左右具宜先生之於為人可謂成矣然而公不見信於¶
人私不見助於友跋前躓後動輒得咎暫為御史遂竄¶
南夷三年博士冗不見治命與仇謀取敗幾時冬暖而¶
兒號寒年豐而妻啼飢頭童齒豁竟死何禆不知慮此¶
而反教人為先生曰吁子來前夫大木為杗細木為桷¶
欂櫨侏儒椳闑扂楔各得其宜施以成室者匠氏之工¶
也玉札丹砂赤箭青芝牛溲馬勃敗鼓之皮俱収竝蓄¶
待用無遺者醫師之良也登明選公雜進巧拙紆餘為¶