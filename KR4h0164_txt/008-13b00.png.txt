功績出已上不肯出師救愛霽雲之勇且壯不聽其語¶
强留之具食與樂延霽雲坐霽雲慷慨語曰雲來時睢¶
陽之人不食月餘日矣雲雖欲獨食義不忍雖食且不¶
下咽因㧞所佩刀斷一指血淋漓以示賀蘭一座大驚¶
皆感激為雲泣下雲知賀蘭終無為雲出師意即馳去¶
將出城抽矢射佛寺浮圖矢著其上甎半箭曰吾歸破¶
賊必滅賀蘭此矢所以志也愈貞元中過泗州船上人¶
猶指以相語城陷賊以刃脅降廵廵不屈即牽去將斬¶