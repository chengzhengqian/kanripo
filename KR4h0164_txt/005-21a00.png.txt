棠之詠召公鄭人之歌子産無以逺譬也孟軻有云以¶
逸道使民雖勞不怨以生道殺人雖死不忿信矣論者¶
或怪亮文彩不艷而過于丁寧周至臣愚以為咎繇大¶
賢也周公聖人也考之尚書咎繇之謨略而雅周公之¶
誥煩而悉何則咎繇與舜禹共談周公與羣下矢誓故¶
也亮所與言盡衆人凡士故其文指不得及逺也然其¶
聲教遺言皆經事綜物公誠之心形于文墨足以知其¶
人之意理而有補于當世伏惟陛下邁縱古聖蕩然無¶