與時人從事雖出處不同然各有所取頴川郭伯益好¶
尚通達敏而有知其為人𢎞曠不足輕貴有餘得其人¶
重之如山不得其人忽之如草吾親之昵之不願兒子¶
為之北海徐偉長不治名髙不求茍得澹然自守惟道¶
是務其有所是非則託古人以見其意當時無所褒貶¶
吾敬之重之願兒子師之若引而伸之觸類而長之汝¶
其庶幾舉一隅耳及其用財先九族其施舍務周急其¶
出入存故老其論議貴無貶其進仕尚忠節其取人務¶