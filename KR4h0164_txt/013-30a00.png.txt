之意葢亦姑託空文以自見耳非如仲淹之學頗近於¶
正而粗有可用之實也至於退之原道諸篇則於道之¶
大原若有非荀揚仲淹之所及者然考其平生意鄉之¶
所在終不免於文士浮華放浪之習時俗富貴利達之¶
求而其覽古今之變將以措諸事業者恐亦未若仲淹¶
之致懇惻而有條理也是以予於仲淹獨深惜之而有¶
所不暇於三子是亦春秋貴賢者備之遺意也可勝歎¶
哉¶