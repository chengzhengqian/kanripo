先王之法誦而傳之以詔後世若曲禮少儀内則弟子¶
職諸篇固小學之支流餘裔而此篇者則因小學之成¶
功以著大學之明法外有以極其規模之大而内有以¶
盡其節目之詳者也三千之徒葢莫不聞其説而曽氏¶
之傳獨得其宗於是作為傳義以發其意及孟子沒而¶
其傳冺焉則其書雖存而知者鮮矣自是以來俗儒記¶
誦詞章之習其功倍於小學而無用異端虚無寂滅之¶
教其高過於大學而無實其他權謀術數一切以就功¶