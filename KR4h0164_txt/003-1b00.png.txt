大亡道之世者天盡欲扶持而全安之事在彊勉而巳¶
矣彊勉學問則聞見博而知益明彊勉行道則徳日起¶
而大有功此皆可使還至而立有效者也道者所繇適¶
于治之路也仁義禮樂皆其具也故聖王巳没而子孫¶
長久安寧數百嵗此皆禮樂教化之功也夫人君莫不¶
欲安存而惡危亡然而政亂國危者甚衆所任者非其¶
人而所繇者非其道是以政日以仆滅也夫周道衰於¶
幽厲非道亡也幽厲不繇也至於宣王思昔先王之徳¶