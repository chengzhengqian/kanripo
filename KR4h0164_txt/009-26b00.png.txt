謂禮之末節也然用之郊廟朝廷自搢紳大夫從事其¶
間者皆莫能曉習而天下之人至於老死未嘗見也况¶
欲識禮樂之盛曉然諭其意而被其教化以成俗乎嗚¶
呼習其器而不知其意忘其本而存其末又不能備具¶
所謂朝覲聘問射鄉食饗師田學校冠昏喪葬之禮在¶
者幾何自梁以來始以其當時所行傅於周官五禮之¶
名各立一家之學唐初即用隋禮至太宗時中書令房¶
元齡秘書監魏徴與禮官學士等因隋之禮増以天子¶