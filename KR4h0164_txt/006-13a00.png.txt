之猛宰政公平流放尸素拔幽滯顯賢才外修兵革内¶
崇儒學勸課農桑教以亷恥無罪而不刑無才而不任¶
於是兵强國富垂及升平猛之力也堅常敕其太子宏¶
長樂公丕等曰汝事王公如事我其見重如此猛寢疾¶
堅親祈南北郊宗廟社稷分遣侍臣禱河嶽諸祀靡不¶
周備猛疾未瘳乃大赦其境内殊死以下猛疾甚因上¶
疏謝恩并言時政多所𢎞益堅覽之流涕悲慟左右及¶
疾篤堅親臨省病問以後事猛曰晉雖僻陋吳越乃正¶