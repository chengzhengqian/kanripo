祭賓客女御序于王之燕寢頒官分務各有典司女史¶
彤管記功書過居有保阿之訓動有環珮之響進賢才¶
以輔佐君子衷窈窕而不淫其色所以能述宣隂化修¶
成内則閨房肅雍險謁不行也故康王晩朝闗雎作諷¶
宣后晏起姜氏請愆及周室東遷禮序凋缺諸侯僣縱¶
軌制無章齊桓有如夫人者六人晉獻升戎女為元妃¶
終于五子作亂冡嗣遘屯爰逮戰國風憲逾薄適情任¶
欲顛倒衣裳以至破國忘身不可勝數斯固輕禮弛防¶