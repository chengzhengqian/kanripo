其果無有也而不為之計哉抑臣聞之今世之弊在於¶
法禁太密一舉足不如律令法吏且以為言而不問其¶
意之所屬是以雖天子之大臣亦安敢有所為於法律¶
之外以安天下之大事故為天子之計莫若少寛其法¶
使大臣得有所守而不為法之所奪昔申屠嘉為丞相¶
至召天子之倖臣鄧通立之堂下而詰責其過是時通¶
幾至於死而不救天子知之亦不一為怪而申屠嘉亦¶
卒非漢之權臣由此觀之重臣何損於天下哉¶