十有餘周公康叔建于魯衛各數百里太公于齊亦五¶
侯九伯之地詩載其制曰介人維藩大師維垣大邦維¶
屏大宗維翰懐徳維寧宗子維城母俾城壊毋獨斯畏¶
所以親親賢賢褒表功徳關諸盛衰深根固本為不可¶
拔者也故盛則周召相其治致刑錯衰則五伯扶其弱¶
與共守自幽平之後日以陵夷至虖阸䧢河洛之間分¶
為二周有逃責之臺被竊鈇之言然天下謂之共主彊¶
大弗之敢傾歴載八百餘年數極徳盡既於王赧降為¶