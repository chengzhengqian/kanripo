慘怛未嘗不呼父母也屈平正道直行竭忠盡智以事¶
其君讒人間之可謂窮矣信而見疑忠而被謗能無怨¶
乎屈平之作離騷蓋自怨生也國風好色而不淫小雅¶
怨誹而不亂若離騷者可謂兼之矣上稱帝嚳下道齊¶
桓中述湯武以刺世事明道徳之廣崇治亂之條貫靡¶
不畢見其文約其辭㣲其志潔其行亷其稱文小而其¶
指極大舉類邇而見義逺其志潔故其稱物芳其行亷¶
故死而不容自疎濯淖汙泥之中蟬蛻於濁穢以浮游¶