晏平仲嬰者萊之夷維人也事齊靈公莊公景公以節¶
儉力行重于齊既相齊食不重肉妾不衣帛其在朝君¶
語及之即危言語不及之即危行國有道即順命無道¶
即衡命以此三世顯名于諸侯越石父賢在縲紲中晏¶
子出遭之途解左驂贖之載歸弗謝入閨久之越石父¶
請絶晏子戄然攝衣冠謝曰嬰雖不仁免子于厄何子¶
求絶之速也石父曰不然吾聞君子詘於不知巳而信¶
於知巳者方吾在縲紲中彼不知我也夫子既以感寤¶