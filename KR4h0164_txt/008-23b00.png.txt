稍求亡書招學士經雖少得尚皆殘缺十亡二三故學¶
士多老死新者不見全經不能盡知先王之事各以所¶
見為守分離乖隔不合不公二帝三王羣聖人之道於¶
是大壞後之學者無所尋逐以至於今泯泯也其禍出¶
於楊墨肆行而莫之禁故也孟子雖賢聖不得位空言¶
無施雖切何補然賴其言而今學者尚知宗孔氏崇仁¶
義貴王賤霸而已其大經大法皆亡滅而不救壞爛而¶
不収所謂存十一於千百安在其能廓如也然向無孟¶