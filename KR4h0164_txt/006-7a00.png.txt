既窈窕以尋壑亦﨑嶇而經丘木欣欣以向榮泉涓涓¶
而始流善萬物之得時感吾生之行休已矣乎寓形宇¶
内復幾時曷不委心任去留胡為遑遑欲何之富貴非¶
吾願帝鄉不可期懐良辰以孤往或植杖而耘耔登東¶
臯以舒嘯臨清流而賦詩聊乘化以歸盡樂夫天命復¶
奚疑¶
　元亮峻節高風獨步千古管㓜安一流人物也元亮¶
　更有詩文堪令千載下玩味○朱子一生最好讀出¶