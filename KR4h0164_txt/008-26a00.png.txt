之以俟其至幸甚夫逺徵軍士行者有羈旅離別之思¶
居者有怨曠騷動之憂本軍有饋餉煩費之難地主多¶
姑息形迹之患急之則怨緩之則不用命浮寄孤懸形¶
勢銷弱又與賊不相諳委臨敵恐駭難以有功若召募¶
土人必得豪勇與賊相熟知其氣力所極無望風之驚¶
愛䕶鄉里勇於自戰徵兵滿萬不如召募數千閤下以¶
為何如倘可上聞行之否計已與裴中丞相見行營事¶
宜不惜時賜示及幸甚¶