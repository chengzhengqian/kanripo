又盡其辭而曰太極者葢曰此極乃甚大之極非若一¶
物一處之極也然彼一物一處之極極之小者耳此天¶
地萬物之極極之至大者也故曰太極邵子曰道為太¶
極太祖問曰何物最大荅者曰道理最大其斯之謂歟¶
然則何以謂之無極道為天地萬物之體而無體謂之¶
太極而非有一物在一處可得而指名之也故曰無極¶
易曰神無方易無體詩曰上天之載無聲無臭其斯之¶
謂歟然則無極而太極何也曰屋極辰極皇極民極四¶