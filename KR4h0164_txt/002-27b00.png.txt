而有徒隸亡恥之心乎夫望夷之事二世見當以重法¶
者投鼠而不忌器之習也臣聞之履雖鮮不加于枕冠¶
雖敝不以苴履夫嘗巳在貴寵之位天子改容而體貌¶
之矣吏民嘗俯伏以敬畏之矣今而有過帝令廢之可¶
也退之可也賜之死可也滅之可也若夫束縛之係緤¶
之輸之司寇編之徒官司寇小吏詈罵而榜笞之殆非¶
所以令衆庶見也夫卑賤者習知尊貴者之一旦吾亦¶
迺可以加此也非所以習天下也非尊尊貴貴之化也¶