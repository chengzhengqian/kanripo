孝文卑辭匈奴先帝優與吳盟皆應權通變𢎞思逺益¶
非匹夫之為分者比今議者咸以權利在鼎足不能并¶
力且志望已滿無上進之情推此皆似是而非也何者¶
其智力不侔故限江自保權之不能越江猶魏賊之不¶
能渡漢非力有餘而利不取也若大軍致討彼上當分¶
裂其地以為後規下當略民廣境示武於内非端坐者¶
也若就其不動而睦於我我之北伐無東顧之憂河南¶
之衆不得盡西此之為利亦已深矣權僭之罪未宜明¶