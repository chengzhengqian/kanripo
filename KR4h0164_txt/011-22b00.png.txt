於今歴嵗千數百矣太平之遺迹掃蕩幾盡學者所見¶
無復全經於是時也乃欲訓而發之臣誠不自揆然知¶
其難也以訓而發之之為難則又以知夫立政造事追¶
而復之之為難然竊觀聖上致法就功取成於心訓廸¶
在位有馮有翼亹亹乎鄉六服承德之世矣以所觀乎¶
今考所學乎古所謂見而知之者臣誠不自揆妄以為¶
庶幾焉故遂昧冒自竭而忘其材之弗及也謹列其書¶
為二十有二巻凡十餘萬言上之御府¶