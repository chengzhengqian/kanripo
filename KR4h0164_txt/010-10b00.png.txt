或跣立殿下有司請以玉清舊地為御苑帝曰吾奉先¶
帝苑囿猶以為廣何以是為燕私常服澣濯帷帟衾裯¶
多用繒絁宫中夜飢思膳燒羊戒勿宣索恐膳夫自此戕¶
賊物命以備不時之須大辟疑者皆令上讞嵗常活千¶
餘吏部選人一坐失入死罪皆終身不遷每諭輔臣曰¶
朕未嘗詈人以死况敢濫用辟乎至於夏人犯邊禦之¶
出境契丹渝盟増以嵗幣在位四十二年之間吏治若¶
媮惰而任事蔑殘刻之人刑法似縱弛而決獄多平允¶