　　中庸章句序　　　　　　　　　朱　子¶
中庸何為而作也子思子憂道學之失其傳而作也葢¶
自上古聖神繼天立極而道統之傳有自來矣其見於¶
經則允執厥中者堯之所以授舜也人心惟危道心惟¶
微惟精惟一允執厥中者舜之所以授禹也堯之一言¶
至矣盡矣而舜復益之以三言者則所以明夫堯之一¶
言必如是而後可庶幾也葢嘗論之心之虚靈知覺一¶
而巳矣而以為有人心道心之異者則以其或生於形¶