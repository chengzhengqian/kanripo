而異之問曰吾奉天子之命率鋭師十萬杖義討逆為¶
百姓除殘賊而三秦豪傑未有至者何也猛曰公不逺¶
數千里深入冦境長安咫尺而不渡灞水百姓未見公¶
心故也所以不至温黙然温之將還賜猛車馬拜高官¶
督䕶請與俱南猛還山諮師師曰卿與桓温豈並世哉¶
猛乃止苻堅將有大志聞猛名遣吕婆樓招之一見便¶
若平生語及廢興大事異符同契若𤣥徳之遇孔明也¶
及堅僭位以猛為中書侍郎時始平多枋頭西歸之人¶