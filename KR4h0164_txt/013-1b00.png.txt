顧乃不擇誤及妄庸則臣竊以為過矣臣雖嘗挾䇿讀¶
書妄以求聖賢之遺旨而行之不力老矣無聞況於帝¶
王之學則固未之講也其何以當顧問之勤乎然嘗聞¶
之為學之道莫先於窮理窮理之要必在于讀書讀書¶
之法莫過于循序而致精而致精之本則又在於居敬¶
而持志此不易之理也夫天下事莫不有理有以窮之¶
則自君臣之大以至事物之㣲莫不知其所以然與其¶
所當然而亡纎芥之疑善則從之惡則去之而無毫髪¶