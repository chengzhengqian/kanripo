叅宰相釐我典常扶賢賛傑亂宂除荒官更於朝士變¶
於鄉百治具修偷墮勉強彼閼不遂歸侍帝側卒屏于¶
外身屯道塞謂宜耉老尚有以為神乎孰忍使至于斯¶
葢公之才猶不盡試肆其經綸功孰與計自公之貴廐¶
庫逾空和其色辭傲訐以容化于婦妾不靡珠玉翼翼¶
公子敝綈惡粟閔死憐窮惟是之奢孤女以嫁男成厥¶
家孰堙於深孰鍥乎厚其傳其詳以法永乆碩人今亡¶
邦國之憂矧鄙不肖辱公知尤承凶萬里不往而留涕¶