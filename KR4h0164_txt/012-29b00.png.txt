勝廣劉項之禍死者十八九天下蕭然洪水之患葢不¶
至此也方秦之未得志也使復有一孟子則申韓為空¶
言作於其心害於其事作於其事害於其政者必不至¶
若是烈也使楊墨得志於天下其禍豈減於申韓哉由¶
此言之雖以孟子配禹可也太史公曰葢公言黄老賈¶
誼晁錯明申韓錯不足道也而誼亦為之予以是知邪¶
説之移人雖豪傑之士有不免者況衆人乎自漢以來¶
道術不出於孔氏而亂天下者多矣晉以老莊亡梁以¶