寳慶三年某月南雄州始立周子二程子朱子之祠於¶
學教授三山陳應龍以書屬建人真某為之記某曰四¶
先生之道高矣美矣抑某之愚未能闚其藩也將何以¶
記之雖然昔嘗聞其略矣道之大原出於天其用在天¶
下其傳在聖賢此子思子之中庸所以有性道教之别¶
也葢性者智愚所同得道者古今之共由而明道闡教¶
以覺斯人則非聖賢莫能與故自堯舜至於孔子率五¶
百嵗而聖人出孔子既沒曽子子思與鄒孟子復先後¶