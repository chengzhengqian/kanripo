殁以六月二日耿蘭之報無月日葢東野之使者不知¶
問家人以月日如耿蘭之報不知當言月日東野與吾¶
書乃問使者使者妄稱以應之耳其然乎其不然乎今¶
吾使建中祭汝弔汝之孤與汝之乳母彼有食可守以¶
待終䘮則待終䘮而取以來如不能守以終䘮則遂取¶
以來其餘奴婢竝令守汝䘮吾力能改葬終葬汝於先¶
人之兆然後惟其所願嗚呼汝病吾不知時汝殁吾不¶
知日生不能相養以共居殁不得撫汝以盡哀歛不憑¶