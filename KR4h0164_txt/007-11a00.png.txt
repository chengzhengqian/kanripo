以化成天下此君子之文也自屈宋以降為文者本於¶
哀豔務於恢誕亡於比興失古義矣雖揚馬形似曹劉¶
骨氣潘陸藻麗文多用寡則是一技君子不為也昔武¶
帝好神仙而相如為大人賦以諷帝覽之飄然有凌雲¶
之氣故揚雄病之曰諷則諷矣吾恐不免於勸也葢文¶
有餘而質不足則流才有餘而雅不足則蕩流蕩不返¶
使人有淫麗之心此文之病也雄雖知之不能行之行¶
之者惟荀孟賈生董仲舒而已僕自下車為外事所感¶