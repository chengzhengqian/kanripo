以數直諌不得久居位當是時太后弟武安侯蚡為丞¶
相中二千石來拜謁蚡不為禮然黯見蚡未嘗拜常揖¶
之天子方招文學儒者上曰吾欲云云黯對曰陛下内¶
多欲而外施仁義奈何欲效唐虞之治乎上黙然怒變¶
色而罷朝公卿皆為黯懼上退謂左右曰甚矣汲黯之¶
戅也羣臣或數黯黯曰天子置公卿輔弼之臣寧令從¶
諛承意陷主于不義乎且已在其位縱愛身奈辱朝廷¶
何黯多病病且滿三月上常賜告者數終不愈最後病¶