順情廢禮者則禍歸之推禍福之所應知興廢之所由¶
來也衆禮之中婚禮為首故天子娶十二天之數也諸¶
侯以下各有等差事之降也陽性純而能施隂體順而¶
能化以禮濟樂節宣其氣故能豐子孫之祥致老壽之¶
福及三代之季淫而無節瑶臺傾宫陳妾數百陽竭於¶
上隂隔於下後世之人好福不務其本惡禍不易其軌¶
傳曰截趾適屨孰云其愚何與斯人追欲喪軀誠可痛¶
也臣竊聞後宫采女五六千人從官侍使復在其外冬¶