而推明之百有餘嵗之間一聖三賢更相授受然後堯¶
舜禹湯文武周公之所以開天常立人紀者粲焉昭陳¶
垂示罔極然則天之生聖賢也夫豈茍然哉不幸戰國¶
嬴秦以後學術泮散無所統盟雖以董相韓文公之賢¶
相望於漢唐而於淵源之正體用之本猶有未究其極¶
者故僅能著衛道之功於一時而無以任傳道之責於¶
萬世天啓聖朝文治休洽於是天禧明道以來迄于中¶
興之世大儒繼出以主張斯文為已任葢孔孟之道至¶