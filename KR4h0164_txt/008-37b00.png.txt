徐州使取汝者始行吾又罷去汝又不果來吾念汝從¶
于東東亦客也不可以乆圖乆逺者莫如西歸將成家¶
而致汝嗚呼孰謂汝遽去吾而殁乎吾與汝俱少年以¶
為雖暫相別終當久與相處故捨汝而旅食京師以求¶
斗斛之禄誠知其如此雖萬乗之公相吾不以一日輟¶
汝而就也去年孟東野往吾書與汝曰吾年未四十而¶
視茫茫而髪蒼蒼而齒牙動揺念諸父與諸兄皆康强¶
而早世如吾之衰者其能久存乎吾不可去汝不肯來¶