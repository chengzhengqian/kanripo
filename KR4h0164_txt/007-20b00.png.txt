唐人栁宗元稱世言段太尉大抵以為武人一時奮不¶
慮死以取名非也太尉為人姁姁常低首拱手行步言¶
氣卑弱未嘗以色待物人視之儒者也遇不可必逹其¶
志決非偶然者宗元不妄許人諒其然也非孔子所謂¶
仁者必有勇乎當禄山反哮噬無前魯公獨以烏合嬰¶
其鋒功雖不成其志有足稱者晚節偃蹇為奸臣所擠¶
見殞賊手毅然之氣折而不沮可謂忠矣詳觀二子行¶
事當時亦不能信於君及臨大節蹈之無貳色何耶彼¶