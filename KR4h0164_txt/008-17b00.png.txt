州府求舉凡二試於吏部一既得之而又黜於中書雖¶
不得仕人或謂之能焉退自取所試讀之乃類於俳優¶
者之辭顔忸怩而心不寧者數月既已為之則欲有所¶
成就書所謂耻過作非者也因復求舉亦無幸焉乃復¶
自疑以為所試與得之者不同其程度及得觀之余亦¶
無甚愧焉夫所謂博學者豈今之所謂者乎夫所謂宏¶
辭者豈今之所謂者乎誠使古之豪傑之士若屈原孟¶
軻司馬遷相如揚雄之徒進於是選必知其懷慙乃不¶