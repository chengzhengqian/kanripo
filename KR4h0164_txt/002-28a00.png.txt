夫天子之所嘗敬衆庶之所嘗寵死而死耳賤人安宜¶
得如此而頓辱之哉豫讓事中行之君智伯伐而滅之¶
移事智伯及趙滅智伯豫讓釁面呑炭必報襄子五起¶
而不中人問豫子豫子曰中行衆人畜我我故衆人事¶
之智伯國士遇我我故國士報之故此一豫讓也反君¶
事讐行若狗彘巳而抗節致忠行出乎列士人主使然¶
也故主上遇其大臣如遇犬馬彼將犬馬自為也如遇¶
官徒彼將官徒自為也頑頓亡恥□詬亡節亷恥不立¶