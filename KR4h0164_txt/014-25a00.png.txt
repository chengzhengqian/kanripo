天地有正氣雜然賦流形下則為河嶽上則為日星於¶
人曰浩然沛乎塞蒼冥皇路當清夷含和吐明庭時窮¶
節乃見一一垂丹青在齊太史簡在晉董狐筆在秦張¶
良椎在漢蘇武節為嚴將軍頭為稽侍中血為張睢陽¶
齒為顔常山舌或為遼東㡌清操厲氷雪或為出師表¶
鬼神泣壯烈或為渡江楫慷慨吞氐羯或為擊賊笏逆¶
豎頭破裂是氣所旁薄凜烈萬古存當其貫日月生死¶
安足論地維頼以立天柱頼以尊三綱實係命道義為¶