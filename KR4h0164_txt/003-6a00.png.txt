以有司竭力盡知務治其業而以赴功今則不然累日¶
以取貴積久以致官是以亷恥買亂賢不肖渾殽未得¶
其真也臣愚以為使諸列侯郡守各擇其吏民之賢者¶
嵗貢各二人以給宿衛且以觀大臣之能所貢賢者有¶
賞所貢不肖者有罰夫如是諸侯吏二千石盡心於求¶
賢天下之士可得而官使也毋以日月為功實試賢能¶
為上量材而授官錄徳而定位則亷恥殊路賢不肖異¶
處矣¶