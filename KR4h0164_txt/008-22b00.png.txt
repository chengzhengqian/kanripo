可效可師仰不愧天俯不愧人内不愧心積善積惡殃¶
慶自各以其類至何有去聖人之道捨先王之法而從¶
夷狄之教以求福利也詩不云乎愷悌君子求福不囬¶
傳又曰不為威愓不為利疚假如釋氏能與人為禍祟¶
非守道君子之所懼也况萬萬無此理且彼佛者果何¶
人哉其行事類君子耶小人耶若君子也必不妄加禍¶
於守道之人如小人也其身已死其鬼不靈天地神祇¶
昭布森列非可誣也又肯令其鬼行胸臆作威福於其¶