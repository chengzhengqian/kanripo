行也又曰居處恭執事敬與人忠則亦所以存此心也¶
又曰事親孝事兄弟及物恕則亦所以行此心也又曰¶
求仁得仁則以讓國而逃諌伐而餓為能不失乎此心¶
也又曰殺身成仁則以欲甚於生惡甚於死為能不害¶
乎此心也此心何心也在天地則坱然生物之心在人¶
則温然愛人利物之心包四德而貫四端者也或曰若¶
子之言則程子所謂愛情仁性不可以愛為仁者非歟¶
曰不然程子之所謂以愛之發而名仁者也吾之所論¶