薨殁時年五十二公之秉筆内署也㩁古揚今雄文藻¶
思敷之為文誥伸之為典謨俾&KR1536;狡向風懦夫増氣則¶
有制誥集一十巻潤色之餘論思獻納軍國利害巨細¶
必陳則有奏草七巻其在相位也推賢與能舉直錯枉¶
將幹璿衡而揭日月清氛沴而平泰階敷其道也與伊¶
説争衡考其文也與典謨接軫則有中書奏議七巻古¶
人以士之遇也其要有四焉才位時命也仲尼有才而¶
無位其道不行賈生有時而無命終于一慟惟公才不¶