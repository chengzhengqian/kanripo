　　秦楚之際月表　　　　　　　　史　記¶
太史公讀秦楚之際曰初作難發于陳涉虐戾滅秦自¶
項氏撥亂誅暴平定海内卒踐帝阼成于漢家五年之¶
間號令三嬗自生民以來未始有受命若斯之亟也昔¶
虞夏之興積善累功數十年惠洽百姓攝行政事考之¶
于天然後在位湯武之王乃由契后稷修仁行義十餘¶
世不期而會孟津八百諸侯猶以為未可其後乃放弑¶
秦起襄公章于文繆獻孝之後稍以蠶食六國百有餘¶