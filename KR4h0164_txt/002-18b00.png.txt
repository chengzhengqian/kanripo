子孫莫慮不王下無倍畔之心上無誅伐之志故天下¶
咸知陛下之仁法立而不犯令行而不逆貫髙利幾之¶
謀不生柴竒開章之計不萌細民鄉善大臣致順故天¶
下咸知陛下之義卧赤子天下之上而安植遺腹朝委¶
裘而天下不亂當時大治後世誦聖一動而五業附陛¶
下誰憚而久不為此天下之勢方病大瘇一脛之大幾¶
如要一指之大幾如股平居不可屈信一二指搐身慮¶
亡聊失今不治必為錮疾後雖有扁鵲不能為巳病非¶