一人而巳若公是也公之學問文章往往雜於神仙浮¶
屠之説不皆合於理及其奮然自立能至於此者葢天¶
性然也故公之能處其死不足以觀公之大何則及至¶
於勢窮義有不得不死雖中人可勉焉況公之自信也¶
歟惟歴忤大奸顛跌撼頓至於七八而終始不以死生¶
禍福為秋毫顧慮非篤於道者不能如此此足以觀公¶
之大也夫君之治亂不同而士之去就亦異若伯夷之¶
清伊尹之任孔子之時彼各有義夫既自此于古之任¶