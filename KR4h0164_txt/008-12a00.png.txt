其下無所疑忌竟與廵俱守死成功名城陷而虜與廵¶
死先後異耳兩家子弟材智下不能通知二父志以為¶
廵死而逺就虜疑畏死而辭服於賊逺誠畏死何苦守¶
尺寸之地食其所愛之肉以與賊抗而不降乎當其圍¶
守時外無蚍蜉蟻子之援所欲忠者國與主耳而賊語¶
以國亡主滅逺見救援不至而賊來益衆必以其言為¶
信外無待而猶死守人相食且盡雖愚人亦能數日而¶
知死處矣逺之不畏死亦明矣烏有城壊其徒俱死獨¶