罰善惡之效呼韓郅支是也今單于欲修和親欵誠已¶
達何嫌而欲率西域諸國俱來獻見西域國屬匈奴與¶
屬漢何異單于數連兵亂國内虚耗貢物裁以通禮何¶
必獻馬裘今齎雜繒五百匹弓鞬韇丸一矢四發遣遺¶
單于又賜獻馬左骨都侯右谷蠡王雜繒各四百匹斬¶
馬劍各一單于前言先帝時所賜呼韓邪竽瑟空侯皆¶
敗願復裁賜念單于國尚未安方厲武節以戰攻為務¶
竽瑟之用不如良弓利劍故未以齎朕不愛小物於單¶