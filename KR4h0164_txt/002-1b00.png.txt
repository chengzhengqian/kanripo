讓和之至也衆賢和於朝則萬物和於野故簫韶九成¶
而鳯凰來儀擊石拊石百獸率舞四海之内靡不和寧¶
及至周文開基西郊雜遝衆賢罔不肅和崇推尚之風¶
以銷分争之訟文王既没周公思慕歌詠文王之徳其¶
詩曰於穆清廟肅雍顯相濟濟多士秉文之徳當此之¶
時武王周公繼政朝臣和于内萬國驩于外故盡得其¶
驩心以事其先祖其詩曰有來雍雍至止肅肅相維辟¶
公天子穆穆言四方皆以和來也諸侯和於下天應報¶