士惰媮兵革朽鈍元昊乗間竊發西鄙延安涇原麟府¶
之間敗者三四所喪動以萬計而海内晏然兵休事巳¶
而民無怨言國無遺患何者天下臣庶知其無好兵之¶
心天地鬼神諒其有不得巳之實故也今陛下天鍚勇¶
智意在富強即位以來繕甲治兵伺候鄰國羣臣窺見¶
此指多言用兵其始也弼臣執國命者無憂深思逺之¶
心樞臣當國論者無慮害持難之識在臺諫之職者無¶
獻替納忠之議從微至著遂成厲階既而薛向為横山¶