之夫養不必豐要於孝利雖不得博於物要其心之厚¶
於仁吾不能教汝此汝父之志也修泣而志之不敢忘¶
先公少孤力學咸平三年進士及第為道州判官泗綿¶
二州推官又為泰州判官享年五十有九葬沙溪之瀧¶
岡太夫人姓鄭氏考諱徳儀世為江南名族太夫人恭¶
儉仁愛而有禮初封福昌縣太君進封樂安安康彭城¶
三郡太君自其家少㣲時治其家以儉約其後常不使¶
過之曰吾兒不能茍合於世儉薄所以居患難也其後¶