　　又祭張敬夫殿撰文　　　　　　朱　子¶
維淳熙七年嵗次庚子六月癸未朔六日丁亥具位朱¶
熹竊聞故友敬夫張兄右文修撰大𦵏有期謹遣清酌¶
時羞奠於柩前南望拜哭起而言曰嗚呼自孔孟之云¶
逺聖學絶而莫繼得周翁與程子道乃抗而不墜然微¶
言之輟響今未及乎百嵗士各私其所聞巳不勝其乖¶
異嗟惟我之與兄脗志同而心契或靣講而未窮又書¶
傳而不置葢有我之所是而兄以為非亦有兄之所然¶