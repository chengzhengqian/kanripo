優恤其有年九十已上者刺史縣令就門存問義夫節¶
婦孝子順孫旌表門閭終身勿事大兵之後内外耗竭¶
貶食省用宜自朕躬當節乘輿之服御絶宫室之華飾¶
率已師儉為天下先諸道貢獻自非供宗廟軍國之用¶
一切並停布澤行賞仰惟舊章今以餘孽未平帑藏空¶
竭有乖慶賜深愧于懷赦書有所未該者委所司類例¶
條件聞奏敢以赦前事相言告以其罪罪之亡命山澤¶
挾藏軍器百日不首復罪如初赦書日行五百里布告¶