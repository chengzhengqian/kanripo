夫事有人力之可致猶不可期況乎天理之溟溟又安¶
可得而推惟公生有聞於當時死有傳於後世茍能如¶
此足矣而亦又何悲如公器質之深厚智識之高逺而¶
輔以學術之精微故充於文章見於議論豪健俊偉怪¶
巧瑰琦其積於中者浩如江河之停蓄其發於外者爛¶
如日星之光輝其清音幽韻凄如飄風急雨之驟至其¶
雄辭閎辨快如輕車駿馬之奔馳世之學者無間乎識¶
與不識而讀其文則其人可知嗚呼自公仕宦四十餘¶