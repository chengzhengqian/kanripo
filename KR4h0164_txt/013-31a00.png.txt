　文中子宋陸子靜明王伯安也三人皆絶世聰明不¶
　朽人豪然子静與朱子同時惜乎不知歸依以折衷¶
　於微至伯安事功亦無可議而學術巳差文中則直¶
　以孔子自任他聖人猶在所不屑然不免有高大徇¶
　外之心夫聖賢心細如髪觀朱子一生行事著作是¶
　何等精細○是時言道學者有不談孔孟而好言文¶
　中子言經濟者不談伊周而好言王景略粗氣乗之¶
　也朱子此論直抉本原有功後學不淺¶