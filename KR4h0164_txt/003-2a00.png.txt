興滯補弊明文武之功業周道粲然復興上天祐之為¶
生賢佐後世稱誦至今不絶此夙夜不解行善之所致¶
也故治亂廢興在于巳非天降命不可反也臣聞命者¶
天之令也性者生之質也情者人之欲也堯舜行徳則¶
民仁夀桀紂行暴則民鄙天有治亂之所生故不齊也¶
王者欲有所為宜求其端于天天道之大者在隂陽陽¶
為徳隂為刑刑主殺而徳主生是故陽常居大夏而以¶
生育養長為事隂常居大冬而積于空虚不用之處以¶