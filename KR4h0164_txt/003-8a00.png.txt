又聞之衆少成多積小致鉅故聖人莫不以晻致明以¶
㣲致顯是以堯發于諸侯舜興虖深山非一日而顯也¶
蓋有漸以致之矣言出于巳不可塞也行發于身不可¶
掩也言行治之大者君子之所以動天地也故盡小者¶
大慎微者著積善在身猶長日加益而人不知也積惡¶
在身猶火銷膏而人不見也此唐虞之所以得令名而¶
桀紂之可為悼懼者也夫樂而不亂復而不厭者謂之¶
道道者萬世亡弊弊者道之失也先王之道必有偏而¶