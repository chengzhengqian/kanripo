且千人衡湘以南為進士者皆以子厚為師其經承子¶
厚口講指畫為文辭者悉有法度可觀其召至京師而¶
復為刺史也中山劉夢得禹錫亦在遣中當詣播州子¶
厚泣曰播州非人所居而夢得親在堂吾不忍夢得之¶
窮無辭以白其大人且萬無母子俱往理請於朝將拜¶
疏願以柳易播雖重得罪死不恨遇有以夢得事白上¶
者夢得於是改刺連州嗚呼士窮乃見節義今夫平居¶
里巷相慕悦酒食遊戲相徵逐詡詡强笑語以相取下¶