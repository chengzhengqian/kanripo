為文雅者炳炳然以十數仁義固其素也意者復興乎¶
自吾為僇人居南鄉後之頴然出者吾不見之也其在¶
道路幸而過余者獨得澥澥質厚不諂敦朴有裕若器¶
焉必隆然大而後可以有受擇所以入之者而已矣其¶
文蓄積甚富好慕甚正若墻焉必基之廣而後可以有¶
蔽擇其所以出之者而已矣勤聖人之道輔以孝悌復¶
嚮時之美吾於澥焉是望汝往哉見諸宗人為我謝而¶
勉焉無若大山之麓止而不得升也其唯川之不已乎¶