知若是者何九弊不去故也所謂九弊者上有其六而¶
下有其三好勝人恥聞過騁辯給衒聰明厲威嚴恣彊¶
愎此六者君上之弊也諂諛顧望畏懦此三者臣下之¶
弊也上好勝必甘於佞辭上恥過必忌于直諫如是則¶
下之諂諛者順旨而忠實之語不聞矣上騁辯必勦説¶
而折人以言上衒明必臆度而虞人以詐如是則下之¶
顧望者自便而切磨之辭不盡矣上厲威必不能降情¶
以接物上恣愎必不能引咎以受規如是則下之畏懦¶