時曲軍士蠢蠢既翦凌雲蔡卒大窘勝之邵陵郾城來¶
降自夏入秋復屯相望兵頓不勵告功不時帝哀征夫¶
命相往釐士飽而歌馬騰於槽試之新城賊遇敗逃盡¶
抽其有聚以防我西師躍入道無留者頟頟蔡城其疆¶
千里既入而有莫不順俟帝有恩言相度來宣誅止其¶
魁釋其下人蔡之卒夫投甲呼舞蔡之婦女迎門笑語¶
蔡人告饑船粟往哺蔡人告寒賜以繒布始時蔡人禁¶
不往來今相從戲里門夜開始時蔡人進戰退戮今旰¶