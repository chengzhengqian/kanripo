黥布用淮南則又反盧綰最弱最後反長沙迺在二萬¶
五千户耳功少而最完埶疏而最忠非獨性異人也亦¶
形埶然也曩令樊酈絳灌據數十城而王今雖巳殘亡¶
可也令信越之倫列為徹侯而居雖至今存可也然則¶
天下之大計可知巳欲諸王之皆忠附則莫若令如長¶
沙王欲臣子之勿菹醢則莫若令如樊酈等欲天下之¶
治安莫若衆建諸侯而少其力力少則易使以義國小¶
則亡邪心令海内之埶如身之使臂臂之使指莫不制¶