太過斯謂聖明陛下慮事之不通有乖理道夫以胥吏¶
末流苞苴㣲貺茍或違道臣猶知慚况公卿大臣之間¶
方岳連帥之任豈資納賄然後致誠若因財利交歡是¶
以姑息為事既乖直道必有過求遂之則法度浸隳阻¶
之則&KR1333;望彌甚為害如此國何賴焉髙祖太宗著法垂¶
制監臨受賄盈尺有刑豈不以貪饕為弊殘蠧最深至¶
於士吏之㣲尚當嚴禁矧居風化之首反可通行凡上¶
之所為以導下也若上為之下亦為之固其理也又可¶