譴下之黎庶怨恨次有諫争之臣陛下茍欲自薄而厚惡¶
臣天下猶不聴也臣雖愚戇獨不知多受禄賜美食太官¶
廣田宅厚妻子不與惡人結讎怨以安身邪誠迫大義官¶
以諫争為職不敢不竭愚惟陛下少留神明覽五經之文¶
原聖人之至意深思天地之戒臣宣呐鈍于辭不勝惓惓¶
盡死節而已(疏上帝以宣名儒優容之後宣又上/書極言帝用其言又以宣為司隸)¶
　目擊時艱嘔心而出雖無痛哭流涕字面然情迫詞切¶
　比賈長沙又甚矣文帝時天下昇平長沙為防微逺禍¶