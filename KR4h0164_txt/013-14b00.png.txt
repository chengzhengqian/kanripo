人所自為説則雖頗詳盡而多所發明然倍其師説而¶
淫於老佛者亦有之矣熹自蚤嵗即嘗受讀而竊疑之¶
沈潛反復葢亦有年一旦恍然似有以得其要領者然¶
後乃敢㑹衆説而折其衷既為定著章句一篇以俟後¶
之君子而一二同志復取石氏書刪其繁亂名以輯略¶
且記所嘗論辯取舍之意別為或問以附其後然後此¶
書之旨支分節解脈絡貫通詳略相因巨細畢舉而凡¶
諸說之同異得失亦得以曲暢旁通而各極其趣雖於¶