鑾輿駐蹕俄經旬日非可以旦暮至也儻太上皇情或¶
思感而欲即見陛下者將何以逮之且車駕今行本為¶
避暑然則太上皇尚留熱所而陛下自逐涼處温凊之¶
道臣竊未安然敕書既出業已成就願示速反之期以¶
開衆惑臣又見詔書令宗室功臣悉就藩國貽厥子孫¶
嗣守其政非有大故無或絀免臣竊惟陛下封植之者¶
誠愛之重之欲其世嗣承守與國無疆也臣以為必如¶
詔旨者陛下宜思所以安存之富貴之何必使世官也¶