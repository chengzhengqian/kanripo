　論既切中筆復閎暢蘇氏之長技也然權臣重臣二¶
　者最難辨唯在人君之明哲信任耳嘗試約而論之¶
　漢之有申屠嘉霍光諸葛亮此重臣也若周亞夫蕭¶
　望之王嘉楊震李固杜喬則可為重臣而卒以忠死¶
　者也房魏之在太宗李徳裕之在武宗此重臣也若¶
　禇遂良長孫無忌以重臣而死陸贄以重臣而貶裴¶
　度以重臣而終不得行其志者也宋之王旦李沆韓¶
　琦司馬光此重臣也若范仲淹父子趙鼎李綱趙汝¶