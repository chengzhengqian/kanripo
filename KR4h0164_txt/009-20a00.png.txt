之謀制侵凌迫脅之心復門戸掃除之役則可以䖍奉¶
典謨克承丕構終任賢之效無旰食之憂昔秦之亡也¶
失於强暴漢之亡也失於㣲弱强暴則姦臣畏死而害¶
上㣲弱則强臣竊權而震主伏見敬宗不虞亡秦之禍¶
不翦其萌伏惟陛下深軫亡漢之憂以杜其漸則祖宗¶
之鴻業可紹三五之遐軌可追矣臣聞國君之所以尊¶
者重其社稷也社稷之所以重者存其百姓也百姓者¶
陛下之赤子宜令慈仁者親育之如保傳焉如乳哺焉¶