鄉而擊今吳又見告矣天子春秋鼎盛行義未過徳澤¶
有加焉猶尚如是況莫大諸侯權力且十此者乎然而¶
天下少安何也大國之王幼弱未壯漢之所置傅相方¶
握其事數年之後諸侯之王大抵皆冠血氣方剛漢之¶
傅相稱病而賜罷彼自丞尉以上徧置私人如此有異¶
淮南濟北之為邪此時而欲為治安雖堯舜不治黄帝¶
曰日中必&KR2146;操刀必割今令此道順而全安甚易不肯¶
早為已乃墮骨肉之屬而抗剄之豈有異秦之季世乎¶