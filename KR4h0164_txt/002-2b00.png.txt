日有蝕之亦孔之醜又曰日月鞠凶不用其行四國無¶
政不用其良天變見于上地變動于下水泉沸騰山谷¶
易處其詩曰百川沸騰山冢卒崩髙岸為谷深谷為陵¶
哀今之人胡憯莫懲霜降失節不以其時其詩曰正月¶
繁霜我心憂傷民之訛言亦孔之將言民以是為非甚¶
衆大也此皆不和賢不肖易位之所致也自此之後天¶
下大亂簒殺殃禍並作厲王奔彘幽王見殺至乎平王¶
末年魯隠之始即位也周大夫祭伯乖離不和出奔於¶