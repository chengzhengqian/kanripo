人固有儒名而墨行者問其名則是校其行則非可以¶
與之遊乎如有墨名而儒行者問其名則非校其行則¶
是可以與之遊乎揚子雲稱在門墻則揮之在夷狄則¶
進之吾取以為法焉浮屠師文暢喜文章其周遊天下¶
凡有行必請於搢紳先生以求咏歌其所志貞元十九¶
年春將行東南柳君宗元為之請解其裝得其所得叙¶
詩累百餘篇非至篤好其何能致多如是邪惜其無以¶
聖人之道告之者而徒舉浮屠之説贈焉夫文暢浮屠¶