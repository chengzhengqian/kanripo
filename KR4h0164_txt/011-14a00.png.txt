其依歸所以經營綏輯先後終始之際委曲纎悉無不¶
備者其施雖在越其仁足以示天下其事雖行於一時¶
其法足以傳後葢菑沴之行治世不能使之無而能為¶
之備民病而後圗之與夫先事而為計者則有間矣不¶
習而有為與夫素得之者則有間矣予故采於越得公¶
所推行樂為之識其詳豈獨以慰越人之思將使吏之¶
有志於民者不幸而遇嵗之菑推公之所巳試其科條¶
可不待頃而具則公之澤豈小且近乎公元豐二年以¶