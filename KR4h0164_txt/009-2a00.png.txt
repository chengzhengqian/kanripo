晞一營大譟盡甲孝徳震恐召太尉曰將奈何太尉曰¶
無傷也請辭於軍孝徳使數十人從太尉太尉盡辭去¶
解佩刀選老躄者一人持馬至晞門下甲者出太尉笑¶
且入曰殺一老卒何甲也吾戴吾頭來矣甲者愕因諭¶
曰尚書固負若屬耶副元帥固負若屬耶奈何欲以亂¶
敗郭氏為白尚書出聴我言晞出見太尉太尉曰副元¶
帥勲塞天地當務始終今尚書恣卒為暴暴且亂亂天¶
子邊欲誰歸罪罪且及副元帥今邠人惡子弟以貨竄¶