賂遺贈送萬里相奉師旅之費不可勝計至於用度不¶
足迺㩁酒酟筦鹽鐵鑄白金造皮幣算至車船租及六¶
畜民力屈財用竭因之以凶年冦盜並起道路不通直¶
指之使始出衣繡杖斧斷斬于郡國然後勝之是以末¶
年遂棄輪臺之地而下哀痛之詔豈非仁聖之所悔哉¶
且通西域近有龍堆逺則蔥嶺身熱頭痛縣度之阸淮¶
南杜欽揚雄之論皆以為此天地所以界別區域絶外¶
内也書曰西戎即序禹既就而序之非上威服致其貢¶