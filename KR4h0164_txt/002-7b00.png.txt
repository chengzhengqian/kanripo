昔晉有六卿齊有田崔衛有孫甯魯有季孟常掌國事¶
世執朝柄終後田氏取齊六卿分晉崔杼弑其君光孫¶
林父甯殖出其君衎弑其君剽季氏八佾舞于庭三家¶
者以雍徹並專國政卒逐昭公周大夫尹氏筦朝事濁¶
亂王室子朝子猛更立連年迺定故經曰王室亂又曰¶
尹氏殺王子克甚之也春秋舉成敗錄禍福如此類甚¶
衆皆隂盛而陽㣲下失臣道之所致也故書曰臣之有¶
作威作福害于而家凶于而國孔子曰祿去公室政逮¶