修貶彛陵太夫人言笑自若曰汝家故貧賤也吾處之¶
有素矣汝能安之吾亦安矣自先公之亡二十年修始¶
得禄而養又十有二年列官于朝始得贈封其親又十¶
年修為龍圖閣直學士尚書吏部郎中留守南京太夫¶
人以疾終於官舍享年七十有二又八年修以非才入¶
副樞密遂參政事又七年而罷自登二府天子推恩褒¶
其三世蓋自嘉祐以來逢國大慶必加寵錫皇曽祖府¶
君累贈金紫光禄大夫太師中書令曽祖妣累封楚國¶