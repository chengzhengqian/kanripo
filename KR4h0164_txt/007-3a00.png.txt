子孫終其福禄也臣又聞聖人之化天下莫不以孝為¶
本故曰孝莫大於嚴父嚴父莫大於配天國之大事在¶
祀與戎孔子亦云吾不與祭如不祭是聖人之重祭祀¶
也如此自陛下踐阼以來宗廟之享未曾親事伏縁聖¶
情獨以鑾輿一出勞費無藝所以忍其孝思以便百姓¶
遂使一代之史不書皇帝入廟之事將何以貽厥孫謨¶
垂則來葉臣知大孝誠不在爼豆之間然聖人之訓人¶
固有屈已以從物特願聖恩顧省愚欵臣又聞致化之¶