豪右縱横刼盜充斥乃轉猛為始平令猛下車明法峻¶
刑澄察善惡禁勒强豪鞭殺一吏百姓上書訟之有司¶
劾奏檻車徵下廷尉詔獄堅親問之曰為政之體徳化¶
為先莅任未幾而殺戮無數何其酷也猛曰臣聞宰寧¶
國以禮治亂邦以法陛下不以臣不才任臣以劇邑謹¶
為明君揃除凶猾始殺一姦餘尚萬數若以臣不能肅¶
清骫法者敢不甘心鼎鑊酷政之刑臣實未敢受之堅¶
謂羣臣曰王景略固是夷吾子産之儔也於是赦之時¶