順宗即位拜禮部員外郎遇用事者得罪例出為刺史¶
未至又例貶永州司馬居閒益自刻苦務記覽為詞章¶
汎濫停蓄為深博無涯涘而自肆於山水間元和中嘗¶
例召至京師又偕出為刺史而子厚得柳州既至嘆曰¶
是豈不足為政耶因其土俗為設教禁州人順賴其俗¶
以男女質錢約不時贖子本相侔則没為奴婢子厚與¶
設方計悉令贖歸其尤貧力不能者令書其傭足相當¶
則使歸其質觀察使下其法於他州比一嵗免而歸者¶