致理興化必在推誠忘已濟人不恡改過朕嗣守丕構¶
君臨萬方失守宗祧越在草莽不念率徳誠莫追于既¶
往永言思咎期有復於將來惟我烈祖邁徳庇人致俗¶
化于和平拯生靈於塗炭重熙積慶垂二百年伊爾卿¶
尹庶官洎億兆之衆代受亭育以迄于今肆予小子獲¶
纉鴻業懼徳不嗣罔敢怠荒然以長于深宫之中暗于¶
經國之務不知稼穡之艱難不察征戍之勞苦猶昧省¶
已遂用興戎徵師四方轉餉千里暴命峻于誅求疲甿¶