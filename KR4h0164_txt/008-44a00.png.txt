而起左餐右粥為之擇人以收餘憊選吏賜牛教而不¶
稅蔡人有言始迷不知今乃大覺羞前之為蔡人有言¶
天子明聖不順族誅順保性命汝不吾信視此蔡方孰¶
為不順往斧其吭凡叛有數聲勢相倚吾强不支汝弱¶
奚恃其告而長而父而兄奔走偕來同我太平淮蔡為¶
亂天子伐之既伐而饑天子活之始議伐蔡卿士莫隨¶
既伐四年小大竝疑不赦不疑由天子明凡此蔡功惟¶
斷乃成既定淮蔡四夷畢來遂開明堂坐以治之¶