接遇賔客應對諸侯王甚任之上官大夫與之同列争¶
寵而心害其能懐王使屈原造為憲令屈平屬草藁未¶
定上官大夫見而欲奪之屈平不與因讒之曰王使屈¶
平為令衆莫不知每一令出平伐其功曰以為非我莫¶
能為也王怒而疏屈平屈平疾王聽之不聰也讒諂之¶
蔽明也邪曲之害公也方正之不容也故憂愁幽思而¶
作離騷離騷者猶離憂也夫天者人之始也父母者人¶
之本也人窮則反本故勞苦倦極未嘗不呼天也疾痛¶