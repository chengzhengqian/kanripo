而巳一時之否泰則在夫興廢治亂者焉是以仲尼刪¶
詩十去其九諸侯千有餘國風取十五西周十有二王¶
雅取其六葢垂訓之道善惡明著者存焉耳近世詩人¶
窮慼則職于怨憝榮逹則專于滛泆身之休戚發于喜¶
怒時之否泰出于愛惡殊不以天下大義而為言者故¶
其詩大率溺于情好也噫情之溺人也甚于水古者謂¶
水能載舟亦能覆舟是覆載在水也不在人也載則為¶
利覆則為害是利害在人也不在水也不知覆載能使¶