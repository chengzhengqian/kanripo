其棺窆不臨其穴吾行負神明而使汝夭不孝不慈而¶
不得與汝相養以生相守以死一在天之涯一在地之¶
角生而影不與吾形相依死而魂不與吾夢相接吾實¶
為之其又何尤彼蒼者天曷其有極自今已往吾其無¶
意於人世矣當求數頃之田於伊潁之上以待餘年教¶
吾子與汝子幸其成長吾女與汝女待其嫁如此而已¶
嗚呼言有窮而情不可終汝其知也耶其不知也耶嗚¶
呼哀哉尚饗¶