猛年三十六嵗中五遷權傾内外宗戚舊臣皆害其寵¶
尚書仇騰丞相長史席寳數譖毁之堅大怒黜騰寶上¶
下咸服莫有敢言遷尚書令累讓不許轉司徒録尚書¶
事猛辭以無功不拜後率諸軍討慕容暐軍禁嚴明師¶
無私犯猛之未至鄴也刦盜公行及猛之至逺近帖然¶
燕人安之軍還以功進封清河郡侯賜以美妾女妓車¶
馬猛固辭不受時既留鎮冀州堅遣猛于六州之内聽¶
以便宜從事簡召英俊以補闗東守宰居數月上疏曰¶