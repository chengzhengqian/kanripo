奏事入朝思覩闕庭將陳所見欲言則顔色不接欲請¶
又恩禮不加間因所短詰其細過雖有聰辯之畧莫能¶
申其忠欵而望上下同心君臣交泰不亦難乎此其漸¶
不克終八也傲不可長欲不可縱樂不可極志不可滿¶
四者前王所以致福通賢以為申誡陛下貞觀之初孜¶
孜不怠屈已從人恒若不足頃年以來微有矜放恃功¶
業之大意蔑前王負聖智之明心輕當代此傲之長也¶
欲有所為皆取遂意縱或抑情從諫終是不能忘懷此¶