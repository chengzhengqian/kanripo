世世為卿大夫黯以父任孝景時為太子洗馬以莊見¶
憚孝景帝崩太子即位黯為謁者東越相攻上使黯往¶
視之不至至吳而還報曰越人相攻固其俗然不足以¶
辱天子之使河内失火延燒千餘家上使黯往視之還¶
報曰家人失火屋比延燒不足憂也臣過河内河内貧¶
人傷水旱萬餘家或父子相食臣謹以便宜持節發河¶
南倉粟以振貧民臣請歸節伏矯制之罪上賢而釋之¶
遷為滎陽令黯恥為令病歸田里上聞迺召拜為中大¶