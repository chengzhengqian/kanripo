夫以天子之位乗今之時因天之助尚憚以危為安以¶
亂為治假設陛下居齊桓之處將不合諸侯而匡天下¶
乎臣又知陛下有所必不能矣假設天下如曩時淮隂¶
侯尚王楚黥布王淮南彭越王梁韓信王韓張敖王趙¶
貫髙為相盧綰王燕陳豨在代令此六七公者皆無恙¶
當是時而陛下即天子位能自安乎臣有以知陛下之¶
不能也天下殽亂髙皇帝與諸公併起非有仄室之埶¶
以豫席之也諸公幸者迺為中涓其次廑得舍人材之¶