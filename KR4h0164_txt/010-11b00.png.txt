餘足芘當世富弼再盟契丹能使南北之民數十年不¶
見兵革仁人之言其利溥哉文彦博立朝端重顧盼有¶
威逺人來朝仰望風采其徳望固足以折衝禦侮於千¶
里之表矣至於公直忠亮臨事果斷皆有大臣之風又¶
皆享髙爵於承平之秋至和之末共定大計功成退居¶
朝野倚重熙豐而降弼彦博相繼以老憸人無忌善類¶
淪胥而宋業衰矣書曰畨畨良士旅力既愆我尚有之¶
豈不信然哉¶