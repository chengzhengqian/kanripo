矜育之懷所以至死無攜貳頃年以來疲於徭役闗中¶
之人勞弊尤甚雜匠之徒夏日悉留和雇正兵之輩上¶
番多别驅使和市之物不絶於鄉閭遞送之夫相繼於¶
道路既有所弊易為驚擾脱因水旱榖麥不收恐百姓¶
之心不能如前日之寧帖此其漸不克終十也臣聞禍¶
福無門惟人所召人無釁焉妖不妄作伏惟陛下統天¶
御㝢十有三年道洽寰中威加海外年榖豐稔禮教聿¶
興暨乎今嵗天災流行炎氣致旱乃逺被於郡國兇醜¶