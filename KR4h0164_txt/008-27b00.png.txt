精者為言文辭之於言又其精也尤擇其善鳴者而假¶
之鳴其在於唐虞咎陶禹其善鳴者也而假以鳴䕫弗¶
能以文辭鳴又自假於韶以鳴夏之時五子以其歌鳴¶
伊尹鳴殷周公鳴周凡載於詩書六藝皆鳴之善者也¶
周之衰孔子之徒鳴之其聲大而逺傳曰天將以夫子¶
為木鐸其弗信矣乎其末也莊周以其荒唐之辭鳴楚¶
大國也其亡也以屈原鳴臧孫辰孟軻荀卿以道鳴者¶
也楊朱墨翟管夷吾晏嬰老聃申不害韓非眘到田駢¶