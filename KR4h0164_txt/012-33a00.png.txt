士治民者一以公為師民既悦服則出令曰願新公廟¶
者聽民讙趨之卜地於州城之南七里期年而廟成或¶
曰公去國萬里而謫於潮不能一嵗而歸沒而有知其¶
不眷戀於潮審矣軾曰不然公之神在天下者如水之¶
在地中無所徃而不在也而潮人獨信之深思之至焄¶
蒿悽愴若或見之譬如鑿井得泉而曰水專在是豈理¶
也哉元豐七年詔封公昌黎伯故榜曰昌黎伯韓文公¶
之廟潮人請書其事於石因作詩以遺之使歌以祀公¶