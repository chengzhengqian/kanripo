令訪察迴日奏聞所以明四目達四聰也今陛下欲自¶
屏耳目使不聰明則天下何述焉詩云營營青蠅止於¶
棘讒言㒺極交亂四國以其能變白為黑變黑為白也¶
詩人深惡之故曰取彼讒人投畀豺虎豺虎不受投畀¶
有北昔夏之伯明楚之無極漢之江充皆讒人也孰不¶
惡之陛下何不深迴聽察其言虚誣者則讒人也因誅¶
殛之其言不虚者則正人也因奬勵之舍此不為使衆¶
人皆謂陛下倦於聽覽拒其諫諍臣竊為陛下痛惜之¶