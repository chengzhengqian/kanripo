公獨不識以為平生之恨若獲挂名其文字中以自託¶
於門下士之末豈非疇昔之願也哉古之君子如伊尹¶
太公管仲樂毅之流其王伯之略皆素定於畎畝中非¶
仕而後學者也淮隂侯見高帝於漢中論劉項短長畫¶
取三秦如指諸掌及佐帝定天下漢中之言無一不酬¶
者諸葛孔明卧草廬中與先主䇿曹操孫權規取劉璋¶
因蜀之資以爭天下終身不易其言此豈口傳耳受嘗¶
試為之而僥倖其或成者哉公在天聖中居太夫人憂¶