　　自贊　　　　　　　　　　　　劉　炫¶
通人司馬相如揚子雲馬季長鄭康成等皆自叙風徽¶
傳芳來葉余豈敢仰均先達貽笑後昆徒以日迫桑榆¶
大命將近故友飄零門徒雨散溘死朝露埋魂朔野親¶
故莫照其心後人不見其迹殆及餘喘薄言胸臆貽及¶
行邁傳示州里使夫將來俊哲知余鄙志耳余從綰髪¶
以來迄於白首嬰孩為慈親所恕捶楚未嘗加從學為¶
明師所矜榎楚弗之及暨乎敦叙邦族交結等夷重物¶