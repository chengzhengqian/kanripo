可不察也人主之所積在其取舍以禮義治之者積禮¶
義以刑罰治之者積刑罰刑罰積而民怨背禮義積而¶
民和親故世主欲民之善同而所以使民善者或異或¶
道之以徳教或敺之以法令道之以徳教者徳教洽而¶
民氣樂敺之以法令者法令極而民風哀哀樂之感禍¶
福之應也秦王之欲尊宗廟而安子孫與湯武同然而¶
湯武廣大其徳行六七百嵗而弗失秦王治天下十餘¶
嵗則大敗此無他故矣湯武之定取舍審而秦王之定¶