禄則使勞臣不勸今臣身託外戚事連運㑹誡在過寵¶
不患見遺而猥降發中之詔加非次之榮臣有何功可¶
以堪之何心可以安之身辱高位傾覆尋至願守先人¶
敝廬豈可得哉違命誠忤天威曲從即復若此葢聞古¶
人申於見知大臣之節不可則止臣雖小人敢縁所䝉¶
念存斯義今天下自服化以來方漸八年雖側席求賢¶
不遺幽賤然臣不能推有徳逹有功使聖聽知勝臣者¶
多未達者不少假令有遺徳於版築之下有隐才於屠¶