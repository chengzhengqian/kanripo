水也言浮物也水大而物之浮者大小畢浮氣之與言¶
猶是也氣盛則言之短長與聲之髙下者皆宜雖如是¶
其敢自謂幾于成乎雖幾于成其用於人也奚取焉雖然¶
待用於人者其肖於器耶用與舍屬諸人君子則不然¶
處心有道行已有方用則施諸人舍則傳諸其徒垂諸¶
文而為後世法如是者其亦足樂乎其無足樂也有志¶
乎古者希矣志乎古必遺乎今吾誠樂而悲之亟稱其¶
人所以勸之非敢褒其可褒而貶其可貶也問於愈者¶