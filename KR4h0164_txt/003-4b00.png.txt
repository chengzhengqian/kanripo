臣聞聖王之治天下也少則習之學長則材諸位爵祿¶
以養其徳刑罰以威其惡故民曉于禮誼而恥犯其上¶
武王行大誼平殘賊周公作禮樂以文之至於成康囹¶
圄空虚四十餘年此教化之漸而仁義之流也至秦則¶
不然師申韓之說憎帝王之道以貪很為俗誅名而不¶
察實為善者不必免而犯惡者未必刑也是以百官皆¶
飾虚辭而不顧實外有事君之禮内有背上之心造偽¶
飾詐趨利無恥是以刑者甚衆死者相望而姦不息俗¶