容謹昧死以對謹按春秋元者氣之始也春者嵗之元¶
也春秋以元加於嵗以春加於王明王者當奉若天道¶
以謹其始也又舉時以終嵗舉月以終時春秋雖無事¶
必書首月以存時明王者當奉若天道以謹其終也陛¶
下既能謹其始又能謹其終懋而修之勤而行之則可¶
以執契而居簡無為而不宰矣臣所憂者宫闈將變社¶
稷將危天下將傾四海將亂夫帝業既艱難而成之固¶
不可容易而守之太祖肇其基髙祖勤其績太宗定其¶