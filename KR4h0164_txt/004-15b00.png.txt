禹暨于稷契咸佐唐虞光濟四海奕世載徳至於湯武¶
而有天下雖其遭遇異時禪代不同至於應天順人其¶
揆一焉是故劉氏承堯之祚氏族之世著於春秋唐據¶
火徳而漢紹之始起沛澤則神母夜號以彰赤帝之符¶
由是言之帝王之祚必有明聖顯懿之徳豐功厚利積¶
累之業然後精誠通於神明流澤加於生民故能為鬼¶
神所福饗天下所歸往未見運世無本功徳不紀而得¶
崛起在此位者也世俗見高祖興於布衣不達其故以¶