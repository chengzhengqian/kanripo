臣聞君子小人之分義利而巳矣君子之心純乎為義¶
故其得位也將以行其道小人之心純乎為利故其得¶
位也將以濟其欲二者操術不同故所以導其君者亦¶
異為君子者惟恐其君之不受諌為小人者惟恐其君¶
之不拒諫嘗歴考前古凡小人欲排正論大抵數端不¶
曰立異則曰好名不曰賣直則曰歸過而其甚者則曰¶
朋黨也謗訕也葢為君子者以引君當道為心政有得¶
失必不茍從不茍從則近乎立異矣竭忠論事必合人¶