右惟僕𨽻所對惟妻子高談無所與陳發義無所與展¶
未嘗不聞樂而拊心臨觴而嘆息也臣伏以為犬馬之¶
誠不能動人譬人之誠不能動天崩城隕霜臣初信之¶
以臣心况徒虚語耳若葵藿之傾葉太陽雖不為之迴¶
光然終向之者誠也臣竊自比葵藿若降天地之施垂¶
三光之明者實在陛下臣聞文子曰不為福始不為禍¶
先今之否隔友于同憂而臣獨倡言者竊不願於聖世¶
使有不䝉施之物有不蒙施之物必有慘毒之懐故柏¶