之所背以之舉事必敗葢天心向背之迹見於災祥豐¶
歉之間今自近嵗日蝕星變地震山崩水旱癘疫連年¶
不解民死將半天心之向背可以見矣而陛下方且斷¶
然不顧興事不已譬如人子得過於父母惟有恭順靜¶
黙引咎自責庶幾可解今乃紛然詰責奴婢恣行箠楚¶
以此事親未有見赦於父母者故臣願陛下逺覽前世¶
興亡之迹深察天心向背之理絶意兵革之事保疆睦¶
鄰安靜無為為社稷長久之計上以安二宫朝夕之養¶