可知矣雖然吾自今年來蒼蒼者或化而為白矣動揺¶
者或脱而落矣毛血日益衰志氣日益微幾何不從汝¶
而死也死而有知其幾何離其無知悲不幾時而不悲¶
者無窮期矣汝之子始十嵗吾之子始五嵗少而强者¶
不可保如此孩提者又可冀其成立耶嗚呼哀哉汝去¶
年書云比得軟腳病往往而劇吾曰是疾也江南之人¶
常常有之未始以為憂也嗚呼其竟以此而殞其生乎¶
抑別有疾而至斯乎汝之書六月十七日也東野云汝¶