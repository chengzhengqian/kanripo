皇考諱鎮以事母棄太常博士求為縣令江南其後以¶
不能媚權貴失御史權貴人死乃復拜侍御史號為剛¶
直所與遊皆當世名人子厚少精敏無不通達逮其父¶
時雖少年已自成人能取進士第嶄然見頭角衆謂柳¶
氏有子矣其後以博學宏辭授集賢殿正字儁傑亷悍¶
議論證據今古出入經史百子踔厲風發率常屈其座¶
人名聲大振一時皆慕與之交諸公要人争欲令出我¶
門下交口薦譽之貞元十九年由藍田尉拜監察御史¶