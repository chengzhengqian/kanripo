文辭之士興歴代盛衰文章與時髙下然其變態百出¶
不可窮極何其多也自漢以來史官列其名氏篇第以¶
為六藝九種七畧至唐始分為四類曰經史子集而藏¶
書之盛莫盛于開元其著録者五萬三千九百一十五¶
巻而唐之學者自為之書又二萬八千四百六十九巻¶
嗚呼可謂盛矣六經之道簡嚴易直而天人備故其愈¶
久而益明其餘作者衆矣質之聖人或離或合然其精¶
深閎博各盡其術而怪竒偉麗往往震發於其間此所¶