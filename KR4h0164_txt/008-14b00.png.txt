以為廵偶熟此卷因亂抽他帙以試無不盡然嵩又取¶
架上諸書試以問廵廵應口誦無疑嵩從廵久亦不見¶
廵常讀書也為文章操紙筆立書未嘗起草初守睢陽¶
時士卒僅萬人城中居人户亦且萬數廵因一見問姓¶
名其後亡不識者廵怒鬚髯輙張及城䧟賊縛廵等數¶
十人坐且將戮廵起旋其衆見廵起或起或泣廵曰汝¶
勿怖死命也衆泣不能仰視廵就戮時顔色不亂陽陽¶
如平常逺寛厚長者貌如其心與廵同年生月日後於¶