之謂情情非度制不節是故王者上謹于承天意以順¶
命也下務明教化民以成性也正法度之宜别上下之¶
序以防欲也修此三者而大本舉矣人受命于天固超¶
然異于羣生入有父子兄弟之親出有君臣上下之誼¶
會聚相遇有耆老長幼之施粲然有文以相接驩然有¶
恩以相愛故孔子曰天地之性人為貴明於天性知自¶
貴于物然後知仁誼知仁誼然後重禮節重禮節然後¶
安處善安處善然後樂循理樂循理然後謂之君子臣¶