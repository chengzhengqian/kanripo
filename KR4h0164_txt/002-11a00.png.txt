一當是時齊有孟嘗趙有平原楚有春申魏有信陵此¶
四君者皆明智而忠信寛厚而愛人尊賢重士約從離¶
衡并韓魏燕楚齊趙宋衛中山之衆於是六國之士有¶
甯越徐尚蘇秦杜赫之屬為之謀齊明周最陳軫昭滑¶
樓緩翟景蘇厲樂毅之徒通其意吳起孫臏帶佗兒良¶
王廖田忌亷頗趙奢之朋制其兵嘗以十倍之地百萬¶
之衆叩關而攻秦秦人開關延敵九國之師逡巡遁逃¶
而不敢進秦無亡矢遺鏃之費而天下諸侯巳困矣於¶