也如欲聞浮屠之說當自就其師而問之何故謁吾徒¶
而來請也彼見吾君臣父子之懿文物事為之盛其心¶
有慕焉拘其法而未能入故樂聞其說而請之如吾徒¶
者宜當告之以二帝三王之道日月星辰之行天地之¶
所以著鬼神之所以幽人物之所以蕃江湖之所以流¶
而語之不當又為浮屠之說而瀆告之也民之初生固¶
若禽獸夷狄然聖人者立然後知宫居而粒食親親而¶
尊尊生者養而死者藏是故道莫大乎仁義教莫正乎¶