以至誠樂與之實其散也常以疑忌不容之過羣凶闚¶
觀弩羽疊至散之幾也從中倒戈自相觸擊散之幾也¶
意向小異釁隙漸生散之幾也寓意歌詩更相賢聖散¶
之幾也招納黨人平治舊怨散之幾也顯爭力抵激怒¶
忿心散之幾也其造端甚微為禍甚大月暈而風礎汗¶
而雨事有其兆識者隠憂彼豈不知聚而為解散而為¶
屯聚而為泰散而為否然不能不散者上無以保之下¶
無以安之則散亦勢之常也¶