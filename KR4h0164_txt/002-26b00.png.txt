之不如刑罰人主胡不引殷周秦事以觀之也¶
人主之尊譬如堂羣臣如陛衆庶如地故陛九級上亷¶
逺地則堂髙陛亡級亷近地則堂卑髙者難攀卑者易¶
陵理勢然也故古者聖王制為等列内有公卿大夫士¶
外有公侯伯子男然後有官師小吏延及庶人等級分¶
明而天子加焉故其尊不可及也里諺曰欲投鼠而忌¶
器此善諭也鼠近于器尚憚不投恐傷其器況于貴臣¶
之近主乎亷恥節禮以治君子故有賜死而亡戮辱是¶