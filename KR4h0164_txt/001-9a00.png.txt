漢承百王之弊髙祖撥亂反正文景務在養民至于稽¶
古禮文之事猶多闕焉孝武初立卓然罷黜百家表章¶
六經遂疇咨海内舉其俊茂與之立功興太學修郊祀¶
改正朔定厯數協音律作詩樂建封禪禮百神紹周後¶
號令文章煥焉可述後嗣得遵洪業而有三代之風如¶
武帝之雄材大畧不改文景之恭儉以濟斯民雖詩書¶
所稱何有加焉¶
　漢武可紀處甚多所失者獨用酷吏與利臣耳通鑑¶