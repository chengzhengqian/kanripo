鄒衍尸佼孫武張儀蘇秦之屬皆以其術鳴秦之興李¶
斯鳴之漢之時司馬遷相知揚雄最其善鳴者也其下¶
魏晉氏鳴者不及於古然亦未嘗絶也就其善者其聲¶
清以浮其節數以急其辭淫以哀其志弛以肆其為言¶
也亂雜而無章將天醜其徳莫之顧耶何為乎不鳴其¶
善鳴者也唐之有天下陳子昻蘇源明元結李白杜甫¶
李觀皆以其所能鳴其存而在下者孟郊東野始以其¶
詩鳴其髙出魏晉不懈而及於古其他浸滛乎漢氏矣¶