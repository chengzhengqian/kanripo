見南單于來附懼謀其國故數乞和親又逺驅牛馬與¶
漢合市重遣名王多所貢獻斯皆外示富强以相欺誕¶
也臣見其獻益重知其國益虚歸親愈數為懼愈多然¶
今既未獲助南則亦不冝絶北羈縻之義禮無不答謂¶
可頗加賞賜畧與所獻相當明加曉告以前世呼韓邪¶
郅支行事報答之辭令必有適今立槀草并上曰單于¶
不忘漢恩追念先祖舊約欲修和親以輔身安國計議¶
甚高為單于嘉之往者匈奴數有乖亂呼韓郅支自相¶