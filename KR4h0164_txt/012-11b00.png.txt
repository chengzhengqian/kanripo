後得必勉而後中故曰顔子之與聖人相去一息孟子¶
曰充實而有光輝之謂大大而化之之謂聖聖而不可¶
知之謂神顔子之德可謂充實而有光輝矣所未至者¶
守之也非化之也以其好學之心假之以年則不日而¶
化矣故仲尼曰不幸短命死葢傷其不得至於聖人也¶
所謂化之者入於神而自然不思而得不勉而中之謂¶
也孔子曰七十而從心所欲不踰矩是也或曰聖人生¶
而知之者也今謂可學而至其有稽乎曰然孟子曰堯¶