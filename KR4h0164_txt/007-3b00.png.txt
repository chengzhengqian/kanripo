道在於求賢審官為政之基必自揚清激濁故孔子曰¶
惟名與器不可以假人是言慎舉之為重也臣伏見王¶
長通白明逹本自樂工輿皂雜類韋槃提斛斯正則更¶
無他材獨解調馬縱使術踰儕輩能有可取止可賜金¶
帛以富其家豈宜列預士流超受高爵遂使朝㑹之位¶
萬國來庭騶子倡人鳴玉曳組與夫朝賀君子比肩而¶
立同坐而食臣竊恥之然成命既往縱不可追謂宜不¶
可使在朝班預於仕伍也¶