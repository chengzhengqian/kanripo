人不知其非笑之為非笑也如是者亦有年猶不改然¶
後識古書之正偽與雖正而不至焉者昭昭然白黒分¶
矣而務去之乃徐有得也當其取於心而注於手也汩¶
汩然來矣其觀於人也笑之則以為喜譽之則以為憂¶
以其猶有人之說者存也如是者亦有年然後浩乎其¶
沛然矣吾又懼其雜也迎而距之平心而察之其皆醇¶
也然後肆焉雖然不可以不養也行之乎仁義之途游¶
之乎詩書之源無迷其途無絶其源終吾身而已矣氣¶