勝弱敵齊威王宣王用孫子田忌之徒而諸侯東面朝¶
齊天下方務于合從連衡以攻伐為賢而孟軻迺述唐¶
虞三代之徳是以所如者不合退而與萬章之徒序詩¶
書述仲尼之意作孟子七篇其後有騶子之屬齊有三¶
騶子其前騶忌以鼔琴干威王因及國政封為成侯而¶
受相印先孟子其次騶衍後孟子騶衍睹有國者益淫¶
侈不能尚徳若大雅整之于身施及黎庶矣迺深觀隂¶
陽消息而作怪迂之變終始大聖之篇十餘萬言其語¶