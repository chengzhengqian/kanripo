　左氏傳大好而治之數以難向向不能非而猶自持¶
　其榖梁義篇中以茅戎為貿戎六鷁為六鶂皆榖梁¶
　文也玉篇鶂鷁同水鳥善髙飛說文但收鶃字引春¶
　秋傳六鶃退飛五歴切焦氏易林則或作鷁或作鶂¶
　而藝文類聚引左氏遂亦作鶂也又所引詩多與毛¶
　傳不同疑皆韓詩惟朔月辛夘宋本朱傳猶然元板¶
　乃誤為日案學齋佔畢云注云朔日也而乃謂之朔¶
　月蓋月朔之反辭猶書之月正元日乃正月元日也¶