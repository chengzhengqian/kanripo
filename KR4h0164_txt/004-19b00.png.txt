讐隙並蒙孝宣皇帝埀恩救蘐故各遣侍子稱藩保塞¶
其後郅支忿戾自絶皇澤而呼韓附親忠孝彌著及漢¶
滅郅支遂保國傳嗣子孫相繼今南單于攜衆南向欵塞¶
歸命自以呼韓嫡長次第當立而侵奪失職猜疑相背¶
數請兵將歸埽北庭䇿謀紛紜無所不至惟念斯言不¶
可獨聴又以北單于比年貢獻欲修和親故拒而未許¶
將以成單于忠孝之義漢秉威信總率萬國日月所照¶
皆為臣妾殊俗百蠻義無親疎服順者褒賞畔逆者誅¶