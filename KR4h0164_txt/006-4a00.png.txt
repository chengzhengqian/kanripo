釣之間而朝議用臣不以為非臣處之不以為愧所失¶
豈不大哉臣忝竊雖乆未若今日兼文武之極寵等宰¶
輔之高位也且臣雖所見者狹據今光禄大夫李憙執¶
節高亮在公正色光禄大夫魯芝潔身寡欲和而不同¶
光禄大夫李𦙍清亮簡素立身在朝皆服事華髪以禮¶
終始雖歴位外内之寵不異寒賤之家而猶未蒙此選¶
臣更越之何以塞天下之望少益日月是以誓心守節¶
無茍進之志今道路未通方隅多事乞留前恩使臣得¶