端並起歴唐貞觀開元之盛輔以房杜姚宋而不能救¶
獨韓文公起布衣談笑而麾之天下靡然從公復歸於¶
正葢三百年於此矣文起八代之衰而道濟天下之溺¶
忠犯人主之怒而勇奪三軍之帥此豈非參天地闗盛¶
衰浩然而獨存者乎葢嘗論天人之辨以謂人無所不¶
至惟天不容偽智可以欺王公不可以欺豚魚力可以¶
得天下不可以得匹夫匹婦之心故公之精誠能開衡¶
山之雲而不能回憲宗之惑能馴鱷魚之暴而不能弭¶