章獻明肅之於仁宗慈聖光獻之於英宗鞠育扶持勤¶
勞艱難亦未得如太皇太后之於陛下也元豐之末神¶
宗寢疾已不能出號令陛下年始十嵗太皇太后内定¶
大䇿擁立陛下儲位遂定陛下之有天下乃得之於太¶
皇太后也聽政之初詔令所下百姓無不歡呼鼓舞自¶
古母后多私外家惟太皇太后未嘗有毫髪假借族人¶
不惟族人而巳徐王魏王皆親子也以朝廷之故疎逺¶
隔絶魏王病既沒然後一徃太皇太后疾已革然後徐¶