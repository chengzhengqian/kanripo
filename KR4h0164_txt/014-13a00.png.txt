相承本末具備自是人知性不外乎仁義禮智而惡與¶
混非性也道不離乎日用事物而虚無非道也教必本¶
於君臣父子夫婦昆弟而剗滅彞倫非教也闡聖學之¶
户庭祛世人之矇瞶千載相傳之正其不在兹乎嗚呼¶
天之幸斯文也其亦至矣南雄為郡邈在嶠南士習視¶
中州號稱近厚夫以近厚之資迪之以至正之學必將¶
有俛焉自力者然陳君所望於學者果焉屬耶天之命¶
我萬善具全一毫有虧是曠天職昔之君子凜然淵冰¶