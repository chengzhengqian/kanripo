邊矣景遭七國之難抑損諸侯減黜其官武有衡山淮¶
南之謀作左官之律設附益之法諸侯惟得衣食稅租¶
不與政事至于哀平之際皆繼體苗裔親屬疎逺生於¶
帷牆之中不為士民所尊埶與富室亡異而本朝短世¶
國統三絶是故王莽知漢中外殫㣲本末俱弱亡所忌¶
憚生其姦心因母后之權假伊周之稱顓作威福廟堂¶
之上不降階序而運天下詐謀既成遂據南面之尊分¶
遣五威之吏馳傳天下班行符命漢諸侯王厥角□首¶