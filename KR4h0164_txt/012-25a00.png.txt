也自吾之父以及吾之髙祖仕不仕娶某氏享年幾某¶
日卒皆書而他不書何也詳吾之所自出也自吾之父¶
以至吾之高祖皆曰諱某而他則遂名之何也尊吾之¶
所自出也譜為蘇氏作而獨吾之所自出得詳與尊何¶
也譜吾作也嗚呼觀吾之譜者孝弟之心可以油然而¶
生矣情見乎親親見於服服始於衰而至於緦麻而至¶
於無服無服則親盡親盡則情盡情盡則喜不慶憂不¶
弔喜不慶憂不弔則塗人也吾之所以相視如塗人者¶