　可故另立廟宜也至宋濮議當主温公而絀歐陽明大¶
　禮議當主揚氏父子而絀張桂此定論也¶
　　何武王嘉師丹傳賛　　　　　　　前漢書¶
賛曰何武之舉王嘉之争師丹之議考其禍福迺效于後¶
當王莽之作外内咸服董賢之愛疑于親戚武嘉區區以¶
一蕢障江河用沒其身丹與董宏更受賞罰哀哉故曰依¶
世則廢道違俗則危殆此古人所以難受爵位者也¶
　不難受爵位多陷于匡張孔馬之譏者可不謂大哀乎¶