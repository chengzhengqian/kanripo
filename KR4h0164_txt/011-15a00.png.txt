其時感知已之遇事之大小無不諫諍雖其忠誠自至¶
亦得君以然也則思唐之所以治太宗之所以稱賢主¶
而前世之君不及者其淵源皆出於此也能知其有此¶
者以其書存也及觀鄭公以諫諍事付史官太宗怒之¶
薄其恩禮失終始之義則未嘗不反覆嗟惜恨其不思¶
而益知鄭公之賢焉夫君之使臣與臣之事君者何大¶
公至正之道而巳矣大公至正之道非滅人言以掩巳¶
過取小亮以私其君此其不可者也又有甚不可者夫¶