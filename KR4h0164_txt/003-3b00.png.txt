四年而亡然其遺毒餘烈至今未滅使習俗薄惡人民¶
嚚頑雖欲善治之亡可奈何法出而姦生令下而詐起¶
譬之琴瑟不調甚者必解而更張之迺可鼔也為政而¶
不行甚者必變而更化之迺可理也漢得天下以來常¶
欲善治而至今不可善治者失之于當更化而不更化¶
也¶
　行王道興教化說得深切著明管敬仲對之無色矣¶
　況其他乎董子嘗曰仲尼之門五尺童子羞稱五霸¶