議也然御史大夫張湯智足以拒諌詐足以飾非務巧¶
佞之語辨數之辭非肯正為天下言專阿主意主意所¶
不欲因而毁之主意所欲因而譽之好興事舞文法内¶
懐詐以御主心外挾賊吏以為威重公列九卿不早言¶
之公與之俱受其僇矣息畏湯終不敢言黯居郡如故¶
治淮陽政清後張湯果敗上聞黯與息言抵息罪令黯¶
以諸侯相秩居淮陽七嵗而卒卒後上以黯故官其弟¶
汲仁至九卿子汲偃至諸侯相¶