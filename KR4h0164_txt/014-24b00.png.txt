乍晴暴隂風道四塞時則為日氣簷隂薪爨助長炎虐¶
時則為火氣倉腐寄頓陳陳逼人時則為米氣駢肩雜¶
遝面目汙垢時則為人氣或圊溷積臭暴屍或腐䑕惡¶
氣雜出時則為穢氣叠是數氣當之者鮮不為厲而予¶
以孱弱俯仰其間於兹二年矣審如是殆有養致然爾¶
然亦安知所養何哉孟子曰我善養吾浩然之氣彼氣¶
有七吾氣有一以一敵七吾何患焉況浩然者乃天地¶
之正氣也作正氣歌一首¶