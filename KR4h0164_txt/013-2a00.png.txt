之累此為學所以莫先於窮理也至論天下之理則¶
要妙精微各有攸當亘古亘今不可移易惟古之聖¶
人為能盡之而其所行所言無不可為天下後世法¶
其餘則順之者為君子而吉背之者為小人而凶吉¶
之大者則能保四海而可以為法凶之甚者則不能¶
保其身而可以為戒是其燦然之跡必然之效蓋莫¶
不具於經訓史冊之中欲窮天下之理而不即是而¶
求之則是正牆面而立耳此窮理所以必在乎讀書¶