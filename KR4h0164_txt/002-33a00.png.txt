容而刀筆吏專深文巧詆陷人于罪使不得反其真以¶
勝為功上愈益貴𢎞湯𢎞湯深心疾黯唯天子亦不說¶
也欲誅之以事𢎞為丞相迺言上曰右内史界部中多¶
貴人宗室難治非素重臣不能任請徙黯為右内史為¶
右内史數嵗官事不廢大將軍青既益尊姊為皇后然¶
黯與抗禮人或說黯曰自天子欲羣臣下大將軍大將¶
軍尊重益貴君不可以不拜黯曰夫以大將軍有揖客¶
反不重耶大將軍聞愈賢黯數請問國家朝廷所疑遇¶