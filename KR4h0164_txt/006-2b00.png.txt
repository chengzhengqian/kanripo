覽知之徑起取酒祥疑其有毒爭而不與朱遽奪反之¶
自後朱賜祥饌覽輙先嘗朱懼覽致斃遂止覽孝友恭¶
恪名亞於祥及祥仕進覽亦應本郡之召稍遷司徒西¶
曹掾清河太守五等建封即丘子邑六百戸泰始末轉¶
太中大夫禄賜與卿同咸寧初詔曰覽少篤至行服仁¶
履義貞素之操長而彌固其以覽為宗正卿頃之上疏¶
乞骸骨詔以太中大夫歸老賜錢二十萬後轉光禄大¶
夫門施行馬咸寧四年卒年七十三謚曰貞有六子¶