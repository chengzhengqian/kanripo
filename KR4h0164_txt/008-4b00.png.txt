由是而之焉之謂道足乎已無待於外之謂徳其文詩¶
書易春秋其法禮樂刑政其民士農工賈其位君臣父¶
子師友賓主昆弟夫婦其服麻絲其居宫室其食粟米¶
果蔬魚肉其為道易明而其為教易行也是故以之為¶
已則順而祥以之為人則愛而公以之為心則和而平¶
以之為天下國家無所處而不當是故生則得其情死¶
則盡其常郊焉而天神假廟焉而人鬼饗曰斯道也何¶
道也曰斯吾所謂道也非向所謂老與佛之道也堯以¶