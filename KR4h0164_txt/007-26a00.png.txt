失豈容昜哉是以古先聖王之居人上也必以其心從¶
天下之心而不敢以天下之人從其欲自昔王業盛衰¶
君道得失史冊盡在粲然可徵與衆同欲靡不興違衆¶
自用靡不廢從善納諫靡不固逺賢恥過靡不危善惡¶
從類端如貫珠成敗象行明若觀火此歴代之元龜也¶
太宗武定禍亂文致太平然猶兢兢畏慎每戒臣下獻¶
規𤣥宗躬定大難開懐納忠侈心一萌邪道並進大盜¶
一興至今為梗肅宗懲致冦之由虚受廣納故得來蘇¶