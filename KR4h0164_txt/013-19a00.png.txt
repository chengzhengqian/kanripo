必無顛覆之禍用於建炎則中原必不至於淪陷用於¶
紹興則旋軫舊京汎掃陵廟以復祖宗之宇而卒報不¶
共載天之讐其已久矣夫豈使王業偏安於江海之澨¶
而尚貽吾君今日之憂哉顧乃使之數困於庸夫孺子¶
之口而不得卒就其志豈天之愛人有時而不勝夫氣¶
數之力抑亦人事之感或深或淺而其相推相盪固有¶
以迭為勝負之勢而至於然歟嗚呼痛哉昔蒯通每讀¶
樂毅書未嘗不廢書而泣安知異時不有掩卷太息而¶