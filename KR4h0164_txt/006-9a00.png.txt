事必諮之於評罷朝歸第則盡心色養手不釋巻其百¶
寮有過未嘗顯之自是庶僚化徳稀有犯者恪之圍洛¶
陽也秦中大震苻堅親將以備潼闗軍迴乃定恪為將¶
不尚威嚴専以恩信御物務於大略不以小令勞衆軍¶
士有犯法密縱舍之捕斬賊首以令軍營内不整似可¶
犯而防禦甚嚴終無喪敗臨終暐親臨問以後事恪曰¶
臣聞報恩莫大薦士板築猶可而况國之懿藩吳王文¶
武兼才管蕭之亞陛下若任之以政國其少安不然臣¶