擊壤集伊川翁自樂之詩也非惟自樂又能樂時與萬¶
物之自得也伊川翁曰子夏謂詩者志之所之也在心¶
為志發言為詩情動於中而形於言聲成其文而謂之¶
音是知懐其時則謂之志感其物則謂之情發其志則¶
謂之言揚其情則謂之聲言成章則謂之詩聲成文則¶
謂之音然後聞其詩聽其音則人之志情可知之矣且¶
情有七其要在二二謂身也時也謂身則一身休慼也¶
謂時則一時之否泰也一身之休慼則不過貧富貴賤¶