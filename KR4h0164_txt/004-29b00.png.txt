限民占田不得過三十頃雖有其制卒不得施然三十¶
頃有不平矣且夫井田之制冝於民衆之時地廣民稀¶
勿為可也然欲廢之於寡立之於衆土地既富列在豪¶
强卒而規之並有怨心則生紛亂制度難行由是觀之¶
若高帝初定天下及光武中興之後民人稀少立之易¶
矣就未悉備井田之法宜以口數占田為立科限民得¶
耕種不得買賣以瞻貧弱以防兼并且為制度張本不¶
亦宜乎雖古今異制損益隨時然綱紀大略其致一也¶