人之患在好為人師由魏晉以下人益不事師今之世¶
不聞有師有輒譁笑之以為狂人獨韓愈奮不顧流俗¶
犯笑侮收召後學作師説因抗顔而為師世果羣怪聚¶
罵指目牽引而憎與為言詞愈以是得狂名居長安炊¶
不暇熟又挈挈而東如是者數矣屈子賦曰邑犬羣吠¶
吠所怪也僕往聞庸蜀之南恒雨少日日出則犬吠予¶
以為過言前六七年僕來南二年冬幸大雪踰嶺被南¶
越中數州數州之犬皆蒼黄吠噬狂走者累日至無雪¶