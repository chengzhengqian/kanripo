淮隂留侯謂之天授非人力也歴古今之得失騐行事¶
之成敗稽帝王之世運考五者之所謂取舍不厭斯位¶
符瑞不同斯度而茍昧權利越次妄據外不量力内不¶
知命則必喪保家之主失天年之壽遇折足之凶伏斧¶
鉞之誅英雄誠知覺寤畏若禍戒超然逺覽淵然深識¶
收陵嬰之明分絶信布之覬覦距逐鹿之瞽説審神器¶
之有授毋貪不可兾為二母之所笑則福祚流於子孫¶
天禄其永終矣¶