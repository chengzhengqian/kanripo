則思三驅以為度憂懈怠則思慎始而敬終慮壅蔽則¶
思虚心以納下想讒邪則思正身以黜惡恩所加則思¶
無因喜以謬賞罰所及則思無因怒而濫刑總此十思¶
𢎞兹九徳簡能而任之擇善而從之則智者盡其謀勇¶
者竭其力仁者播其惠信者效其忠文武爭馳君臣無¶
事可以盡豫遊之樂可以養松喬之壽鳴琴垂拱不言¶
而化何必勞神苦思代下司職役聰明之耳目虧無為¶
之大道哉¶