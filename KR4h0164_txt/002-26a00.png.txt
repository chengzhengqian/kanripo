取舍不審矣夫天下大器也今人之置器置諸安處則¶
安置諸危處則危天下之情與器亡以異在天子之所¶
置之湯武置天下於仁義禮樂而徳澤洽禽獸草木廣¶
裕徳被蠻貊四夷累子孫數十世此天下所共聞也秦¶
王置天下于法令刑罰徳澤亡一有而怨毒盈于世下¶
憎惡之如仇讐禍幾及身子孫誅絶此天下之所共見¶
也是非其明效大驗耶人之言曰聽言之道必以其事¶
觀之則言者莫敢妄言今或言禮誼之不如法令教化¶