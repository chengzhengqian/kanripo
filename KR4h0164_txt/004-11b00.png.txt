中閲視良家童女年十三以上二十以下姿色端麗合¶
法相者載還後宫擇視可否迺用登御所以明慎聘納¶
詳求淑喆明帝聿遵先旨宫教頗修登建嬪后必先令¶
徳内無出閫之言權無私溺之授可謂矯其弊矣向使¶
因設外戚之禁編著甲令改正后妃之制貽厥方來豈¶
不休哉雖御已有度而防閑未篤故孝章以下漸用色¶
授恩隆好合遂忘淄蠧自古雖主幼時艱王家多釁必¶
委成冡宰簡求忠賢未有専任婦人斷割重器唯秦芊¶