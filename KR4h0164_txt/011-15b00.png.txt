以諫諍為當掩是以諌諍為非美也則後世誰復當諫¶
諍乎況前代之君有納諫之美而後世不見則非惟失¶
一時之公將使後世之君謂前代無諌諍之事是啓其¶
怠且忌矣太宗末年羣下既知此意而不言漸不知天¶
下之得失至於遼東之敗而始恨鄭公不在世未嘗知¶
其悔之萌芽出於此也夫伊尹周公何如人也伊尹周¶
公之諫切其君者其言至深而其事至迫存之於書未¶
嘗掩焉至今稱太甲成王為賢君而伊尹周公為良相¶