今一何不相逮之逺也意者有所失于古之道與有所¶
詭于天之理與夫天亦有所分予予之齒者去其角傅¶
其翼者兩其足是所受大者不得取小也古之所予祿¶
者不食于力不動于末與天同意者也夫巳受大又取¶
小天不能足而況人乎此民之所以囂囂苦不足也身¶
寵而載髙位家温而食厚祿因乗富貴之資力以與民¶
争利于下民安能如之哉民日削月朘寖以大窮富者¶
奢侈羨溢貧者窮急愁苦民不樂生安能避罪此刑罰¶