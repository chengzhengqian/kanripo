　　前秦王猛傳　　　　　　　　　晉　書¶
王猛字景略北海劇人也家於魏郡少貧賤以鬻畚為¶
業瓌姿儁偉博學好兵書謹重嚴毅氣度雄逺細事不¶
干其慮自不參其神契畧不與交通是以浮華之士咸¶
輕而笑之猛悠然自得不以屑意少逰於鄴都時人罕¶
能識也惟徐統見而竒之召為功曹遁而不應遂隱于¶
華隂山懐佐世之志希龍顔之主待時而動桓温入闗¶
猛被褐而詣之談當世之事捫蝨而言旁若無人温察¶