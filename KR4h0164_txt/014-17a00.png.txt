盡其道之極者聖人之所以參天地也違其理之常者¶
凡民之所以為禽犢也聖愚之分其端甚微而其末甚¶
逺豈不大可懼耶予故曰尹子之言其警世之深為人¶
之切又進乎二子也吾黨之士茍無意於聖賢之學則¶
巳儻有志焉則反躬内省於人道之當然者有一毫之¶
未至必將皇皇然如渇之欲飲餒之欲食也凛凛然如¶
負鍼芒而蹈茂棘也吾子幸以為然則願以告夫同志¶
俾知太守之期乎士不在於徼人爵取世資而在乎敬¶