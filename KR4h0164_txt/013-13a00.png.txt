不及之差矣夫堯舜禹天下之大聖也以天下相傳天¶
下之大事也以天下之大聖行天下之大事而其授受¶
之際丁寧告戒不過如此則天下之理豈有以加於此¶
哉自是以來聖聖相承若成湯文武之為君臯陶伊傅¶
周召之為臣既皆以此而接夫道統之傳若吾夫子則¶
雖不得其位而所以繼往聖開來學其功反有賢於堯¶
舜者然當是時見而知之者惟顔氏曽氏之傳得其宗¶
及曽氏之再傳而復得夫子之孫子思則去聖逺而異¶