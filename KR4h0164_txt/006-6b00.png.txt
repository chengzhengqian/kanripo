以前路恨晨光之熹微乃瞻衡宇載欣載奔僮僕懽迎¶
稚子候門三徑就荒松菊猶存携㓜入室有酒盈罇引¶
壺觴以自酌眄庭柯以怡顔倚南牕以寄傲審容膝之¶
昜安園日涉以成趣門雖設而常闗䇿扶老以流憩時¶
矯首而遐觀雲無心以出岫鳥倦飛而知還景翳翳以¶
將入撫孤松而盤桓歸去來兮請息交以絶遊世與我¶
而相遺復駕言兮焉求悦親戚之情話樂琴書以消憂¶
農人告余以春及將有事乎西疇或命巾車或棹孤舟¶