嵗帝舜及禹年皆百嵗此時天下太平百姓安樂夀考¶
然而中國未有佛也其後殷湯亦年百嵗湯孫太戊在¶
位七十五年武丁在位五十九年書史不言其年夀所¶
極推其年數葢亦俱不减百嵗周文王年九十七嵗武¶
王年九十三嵗穆王在位百年此時佛法亦未入中國¶
非因事佛而致然也漢明帝時始有佛法明帝在位纔¶
十八年耳其後亂亡相繼運祚不長宋齊梁陳元魏已¶
下事佛漸謹年代尤促惟梁武帝在位四十八年前後¶