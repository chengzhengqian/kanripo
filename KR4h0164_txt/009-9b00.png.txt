事則可矣若定是非以教吾子僕材不足而又畏前所¶
陳者其為不敢也決矣吾子前所欲見吾文既悉以陳¶
之非以耀明於子聊欲以觀子氣色誠好惡何如也今¶
書來言者皆太過吾子誠非佞譽誣諛之徒直見愛甚¶
故然耳始吾幼且少為文章以辭為工及長乃知文者¶
以明道是故不茍為炳炳烺烺務采色夸聲音而以為¶
能也凡吾所陳皆自謂近道而不知道之果近乎逺乎¶
吾子好道而可吾文或者其於道不逺矣故吾每為文¶