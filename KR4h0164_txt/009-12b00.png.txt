　　　　　　　　　　　　　　　　裴　度¶
臣度言臣聞主聖臣直今既遇聖主輒為直臣上答殊¶
私下塞羣望誓除國蠧無以家為茍獻替之可行何性¶
命之足惜伏惟文武孝徳皇帝陛下纂承丕業光啓雄¶
圖方殄頑人之風以立太平之事而逆竪構亂震驚山¶
東奸臣作朋撓亂國政陛下欲掃蕩幽鎮先宜肅清朝¶
廷何者為患有大小議事有先後河朔逆賊只亂山東¶
禁闈奸臣必亂天下是則河朔患小禁闈患大小者臣¶