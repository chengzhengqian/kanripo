葢未及乎有為而天下之士先以訑訑之聲音顔色待¶
之矣至於臨事倉卒而所蓄之材不足以待用乃始欲¶
泛然求已所未知之賢而用之不亦難哉或曰然則未¶
當其任而欲先得天下之賢者宜奈何曰權力所及則¶
察之舉之禮際所及則親之厚之皆不及則稱之譽之¶
又不及則鄉之慕之如是而猶以為未足也又於其類¶
而求之不以小惡揜大善不以衆短棄一長其如此而¶
已抑吾聞之李文公之言曰有人告曰某所有女國色¶