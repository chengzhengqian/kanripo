多務得細大不捐焚膏油以繼晷恒兀兀以窮年先生¶
之業可謂勤矣觝排異端攘斥佛老補苴罅漏張皇幽¶
眇尋墜緒之茫茫獨旁搜而逺紹障百川而東之廻狂¶
瀾於既倒先生之於儒可謂有勞矣沉浸醲郁含英咀¶
華作為文章其書滿家上規姚姒渾渾無涯周誥殷盤¶
佶屈聱牙春秋謹嚴左氏浮誇易竒而法詩正而葩下¶
逮莊騷太史所録子雲相如同工異曲先生之於文可¶
謂閎其中而肆其外矣少始知學勇於敢為長通於方¶