　多謗焰嗚呼難哉歐公極力推尊文筆健暢讀之能¶
　令頑廉懦立○胡安定孫明復石守道李太伯皆范¶
　文正公所奬借成就者嘗延與其子純仁同學而守¶
　道乃明復之門人也程子又安定之門人也余嘗謂¶
　宋學將興之際有范文正公以為宗主及諸儒輩出¶
　之時有吕正獻公為之薦揚蓋周程張邵正獻公皆¶
　嘗薦之于朝者也學術之興人才之茂必由于為大¶
　臣者有知人之特識有好善之盛心其闗係也如此¶