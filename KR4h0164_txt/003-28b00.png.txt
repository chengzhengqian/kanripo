物也西域諸國各有君長兵衆分弱無所統一雖屬匈¶
奴不相親附匈奴能得其馬畜旃罽而不能統率與之¶
進退與漢隔絶道里又逺得之不為益棄之不為損盛¶
徳在我無取于彼故自建武以來西域思漢威徳咸樂¶
内屬唯其小邑鄯善車師界迫匈奴尚為所拘而其大¶
國莎車于闐之屬數遣使置質于漢願請屬都䕶聖上¶
逺覽古今因時之宜羈縻不絶辭而未許雖大禹之序¶
西戎周公之讓白雉太宗之卻走馬義兼之矣亦何以¶