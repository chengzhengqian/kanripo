之禄俛首而包羞孰若無愧於心放身而自得吾得二¶
人焉曰鄭遨張薦明勢利不屈其心去就不違其義吾¶
得一人焉曰石昻茍利於君以忠獲罪何必自明有至¶
死而不言者此古之義士也吾得一人焉曰程福贇五¶
代之亂君不君臣不臣父不父子不子至於兄弟夫婦¶
人倫之際無不大壞而天理幾乎其滅矣於此之時能¶
以孝悌自修於一鄉而風行於天下者猶或有之然其¶
事迹不著而無可紀次獨其名氏或因見於書者吾亦¶