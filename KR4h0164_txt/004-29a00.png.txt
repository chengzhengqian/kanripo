古者什一而税以為天下之中正也今漢民或百一而¶
税可謂鮮矣然豪强富人占田逾侈輸其賦大半官収¶
百一之税民收大半之賦官家之惠優於三代豪强之¶
暴酷於亡秦是上惠不通威福分於豪强也今不正其¶
本而務除租税適足以資富强夫土地者天下之本也¶
春秋之義諸侯不得専封大夫不得專地今豪民占田¶
或至數百千頃富過王侯是自専封也買賣由已是自¶
專地也孝武時董仲舒嘗言宜限民占田至哀帝時乃¶