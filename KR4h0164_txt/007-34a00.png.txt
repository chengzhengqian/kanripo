知懐撫之道貴徳賤財始於朝廷行於郡國郡國斯乂¶
朝廷益尊是皆無賄之致也及夫王綱浸壞徳化陵夷¶
然後滅公議而徇私情盛誅求而崇饋獻故禮記曰天¶
子微諸侯僭於是相覿以貨相賂以利而天下之禮亂¶
矣是知傷風害禮莫甚於私暴物殘人莫大於賂利於¶
絶私去賄者莫先於君主務于愛人助理者莫切於輔¶
臣君臣之間固不可語及于私賄矣況躬行乎¶
　周官弊吏以亷為首故大學戒務財孟子懲懐利賄¶