天地未應而美祥莫至者凡以教化不立而萬民不正¶
也夫萬民之從利如水之走下不以教化隄防之不能¶
止也古之王者莫不以教化為大務立大學以教於國¶
設庠序以化于邑漸民以仁摩民以誼節民以禮故其¶
刑罰甚輕而禁不犯者教化行而習俗美也聖王之繼¶
亂世也掃除其迹而悉去之復修教化而崇起之教化¶
巳明習俗巳盛子孫循之行五六百嵗尚未敗也至秦¶
滅先聖之道而顓為自恣茍簡之治故立為天子十有¶