尚書有唐虞之侯伯歴三代千有餘載自全以蕃衛天¶
子豈非篤于仁義奉上法哉漢興功臣受封者百有餘¶
人天下初定故大城名都散亡户口可得而數者十二¶
三是以大侯不過萬家小者五六百户後數世民咸歸¶
鄉里户益息蕭曹絳灌之屬或至四萬小侯自倍富厚¶
如之子孫驕溢忘其先淫嬖至太初百年之間見侯五¶
餘皆坐法隕命亡國耗矣罔亦少宻焉然皆身無兢兢¶
於當世之禁云居今之世志古之道所以自鏡也未必¶