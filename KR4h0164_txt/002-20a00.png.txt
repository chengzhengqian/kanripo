長太息者此也¶
商君遺禮義棄仁恩并心於進取行之二嵗秦俗日敗¶
故秦人家富子壯則出分家貧子壯則出贅借父耰鉏¶
慮有徳色母取箕箒立而誶語抱哺其子與公併倨婦¶
姑不相說則反脣而相稽其慈子嗜利不同禽獸者亡¶
幾耳然并心而赴時猶曰蹷六國兼天下功成求得矣¶
終不知反亷愧之節仁義之厚信并兼之法遂進取之¶
業天下大敗衆掩寡智欺愚勇威怯壯陵衰其亂至矣¶