每存簡約無所營為頃年以來意在奢縱輕用人力乃¶
云百姓無事則驕逸勞役則昜使自古以來未有由百¶
姓逸樂而致傾敗者也何有逆畏其驕逸而故欲勞役¶
者哉此其漸不克終二也陛下貞觀之初損已以利物¶
至於今日縱欲以勞人雖憂人之言不絶於口而樂身¶
之事日切於心或時有所營慮人致諫乃云若不為此¶
不便我身人臣之情何可復争此直意在杜諫者之口¶
豈曰擇善而行者乎此其漸不克終三也立身成敗在¶