有世本錄黄帝以來至春秋時帝王公侯卿大夫祖世¶
所出春秋之後七國並争秦兼諸侯有戰國䇿漢興伐¶
秦定天下有楚漢春秋故司馬遷據左氏國語采世本¶
戰國䇿述楚漢春秋接其後事訖于天漢其言秦漢詳¶
矣至于采經摭傳分散數家之事甚多疏畧或有抵梧¶
亦其涉獵者廣博貫穿經傳馳騁古今上下數千載間¶
斯以勤矣又其是非頗繆于聖人論大道則先黄老而¶
後六經序游俠則退處士而進姦雄述貨殖則崇埶利¶