兵進戰曰度汝長御史其往視師曰度惟汝予同汝遂¶
相予以賞罸用命不用命曰𢎞汝其以節都統諸軍曰¶
守謙汝出入左右汝惟近臣其往撫師曰度汝其往衣¶
服飲食予士無寒無飢以既厥事遂生蔡人賜汝節斧¶
通天御帶衛卒三百凡兹廷臣汝擇自從惟其賢能無¶
憚大吏庚申予其臨門送汝曰御史予憫士大夫戰甚¶
苦自今以往非郊廟祠祀其無用樂顔𦙍武合攻其北¶
大戰十六得柵城縣二十三降人卒四萬道古攻其東¶