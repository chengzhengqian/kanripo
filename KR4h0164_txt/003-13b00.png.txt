旌直臣¶
　張禹附㑹經義使成帝不疑王氏與李勣阿附髙宗¶
　立武后皆所謂一言喪邦者也雲之請尚方豈為過¶
　激特其突出竒峯事太爽快履尾批鱗凛凛乎帝猶¶
　旌其直以此知成帝之昏猶未甚也然亦賴有辛慶¶
　忌之救慶忌誠丈夫哉朱子作綱目書曰左將軍辛¶
　慶忌卒以褒之慶忌之救朱雲大類張萬福救陽城¶
　同出武臣偉哉¶