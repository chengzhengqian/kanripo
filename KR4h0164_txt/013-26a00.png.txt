韓氏而其曰治出於一云者則自荀揚以下皆不能及¶
而韓亦未有聞焉是則疑若幾於道矣然考其終身之¶
言與其行事之寔則恐其亦未免於韓氏之病也抑又¶
嘗以其徒之説考之則誦其言者既曰吾老將休付子¶
斯文矣而又必曰我所為文必與道俱其推尊之也既¶
曰今之韓愈矣而又必引夫文不在兹者以張其說由¶
前之説則道之與文吾不知其果為一耶為二耶由後¶
之説則文王孔子之文吾又不知其與韓歐之文果若¶