曰瓶之罄矣惟罍之恥言已不得終竟子道者亦上之¶
恥也髙祖受命蕭何創制大臣有寧告之科合于致憂¶
之義建武之初新承大亂凡諸國政多趣簡易大臣既¶
不得告寧而羣司營禄念私鮮循三年之喪以報顧復¶
之恩者禮義之方實為彫損大漢之興雖承衰敝而先¶
王之制稍以施行故籍田之耕起於孝文孝亷之貢發¶
於孝武郊祀之禮定於元成三雍之序備於顯宗大臣¶
終喪成乎陛下聖功美業靡以尚兹孟子有言老吾老¶