以供兒童之一戲又適以是而自納於吳楚僭王之誅¶
使夫後世知道之君子雖或有取于其言而終不能無¶
恨於此是亦可悲也巳至于假卜筮象論語而强引唐¶
初文武名臣以為弟子是乃福郊福峙之所為而非仲¶
淹之雅意然推原本始乃其平日好高自大之心有以¶
啓之則亦不得為無罪矣或曰然則仲淹之學固不得¶
為孟子之倫矣其視荀揚韓氏亦有可得而優劣者耶¶
曰荀卿之學雜於申商子雲之學本於黄老而其著書¶