于蕃于宣觀政將來惡可廢也頌曰降王宰兮逺國靈¶
歌北户兮舞南溟酌七徳兮考六經政畫一兮言不冄¶
草木育兮魚鱉寧變蓬屋兮改籬牆魚鱗瓦兮鳥翼堂¶
洞日華兮皎夜光火莫燎兮風莫颺事有近兮惠無疆¶
崑崙寶兮西海財幾萬里兮嵗一來舟如島兮貨為臺¶
市無欺兮路無盜旅忘家兮扃夜開越井岡兮石門道¶
金鼔愁兮旌斾好來何暮兮去何早犦牛牲兮菌雞卜¶
神降福兮公壽考¶