子主靜之言程子主一之訓皆其為人最切者而子朱¶
子又丁寧反復之學者儻於是而知勉焉思慮未萌必¶
戒必懼事物既接必㳟必欽動靜相因無少間斷則天¶
德全而人欲冺大本之所以立達道之所以行其不由¶
此歟陳君幸以為然則願以此刻於祠之壁為學者觀¶
省之助若夫誦其言而不反諸躬惟其名之趍而匪寔¶
之踐是豈四先生立教之意哉又豈陳君所望于南邦¶
之士者哉¶