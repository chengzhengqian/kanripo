　　宇文融韋堅楊慎矜王鉷傳賛　　新唐書¶
開元中宇文融始以言利得幸於時天子見海内完治¶
偃然有攘郤四夷之心融度帝方調兵食故議取隱户¶
剰田以中主欲私説一開天子恨得之晩不十年而取¶
宰相雖後得罪而追恨融才猶所未盡也孟子所謂上¶
下征利而國危者可不信哉天寳以來外奉軍興内蠱¶
豔妃所費愈不貲計於是韋堅揚慎矜王鉷楊國忠各¶
以裒刻進剥下益上嵗進羡緡百億萬為天子私藏以¶