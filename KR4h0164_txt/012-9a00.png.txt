節嗜慾之過保身體者在乎適起居之宜存畏謹之心¶
故左右近侍宜選老成重厚小心之人服飾器用皆須¶
朴質之物俾華巧靡麗不至於前淺俗之言不入於耳¶
凡動作言語必使勸講者知之庶幾隨事箴規應時諫¶
正調䕶聖躬莫過於此矣人君居崇髙之位持威福之¶
柄百官畏懼而莫敢仰視萬方崇奉而所欲必得茍非¶
知道畏義所養如此其成則中常之君無不驕肆英明¶
之主自然滿假此古今同患治亂所由也¶