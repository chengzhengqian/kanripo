事所聞必正言左右前後皆正人故習與性長化與心¶
成今陛下春秋方富輔養之道不可不至也所謂輔養¶
之道非謂告詔以言過而後諫也尤在涵養薫陶之而¶
已矣今夫一日之間接賢士大夫之時多親寺人宦官¶
之時少則氣質自化德器自成臣欲謹選賢德之士以¶
侍勸講講讀既罷常留以備訪問從容燕語不獨漸磨¶
德義至於人情物態稼穡艱難日積既久自然通達比¶
之深處宫闈為益多矣夫傅德義者在乎防聞見之非¶