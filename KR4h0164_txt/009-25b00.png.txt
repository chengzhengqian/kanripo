冕弁以為服尊爵俎豆以為器金石絲竹以為樂以適¶
郊廟以臨朝廷以事神而治民其嵗時聚㑹以為朝覲¶
聘問歡欣交接以為射鄉食饗合衆興事以為師田學¶
校下至里閭田畝吉凶哀樂凡民之事莫不一出於禮¶
由之以教其民為孝慈友悌忠信仁義者常不出於居¶
處動作衣服飲食之間蓋其朝夕從事者無非乎此也¶
此所謂治出於一而禮樂達天下使天下安習而行之¶
不知所以遷善逺罪而成俗也及三代已亡遭秦變古¶