則善終朝華之草夕而零落松柏之茂隆寒不衰是以¶
大雅君子惡速成戒闕黨也若范匄對秦客至武子擊¶
之折其委笄惡其掩人也夫人有善鮮不自伐有能者¶
寡不自矜伐則掩人矜則陵人掩人者人亦掩之陵人¶
者人亦陵之故三卻為戮於晉王叔負罪於周不惟矜¶
善自伐好争之咎乎故君子不自稱非以讓人惡其葢¶
人也夫毁譽愛惡之原而禍福之機也是以聖人慎之¶
孔子曰吾之於人誰毁誰譽如有所譽必有所試又曰¶