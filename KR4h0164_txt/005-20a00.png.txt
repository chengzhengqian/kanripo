又西取益州益州既定以亮為軍師將軍備稱尊號拜¶
亮為丞相録尚書事及備殂没嗣子㓜弱事無巨細亮¶
皆専之於是外連東吳内平南越立法施度整理戎旅¶
工械技巧物究其極科教嚴明賞罸必信無惡不懲無¶
善不顯至於吏不容奸人懐自厲道不拾遺强不侵弱¶
風化肅然也當此之時亮之素志進欲龍驤虎視苞括¶
四海退欲跨陵邊疆震蕩宇内又自以為無身之日則¶
未有能蹈涉中原抗衡上國者是以用兵不戢屢耀其¶