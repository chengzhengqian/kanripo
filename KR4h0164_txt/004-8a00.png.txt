得與隂郭中興之后等邪嘗觀富貴之家禄位重疊猶¶
冄實之木其根必傷且人所以願封侯者欲上奉祭祀¶
下求温飽耳今祭祀則受四方之珍衣食則蒙御府餘¶
資斯豈不足而必當得一縣乎吾計之熟矣勿有疑也¶
夫至孝之行安親為上今數遭變異榖價數倍憂惶晝¶
夜不安坐卧而欲先營外封違慈母之拳拳乎吾素剛¶
急有胸中氣不可不順也若隂陽調和邊境清靜然後¶
行子之志吾但當含飴弄孫不能復闗政矣¶