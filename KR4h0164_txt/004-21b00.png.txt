　　　(文皇帝定約禮之制光武皇帝絶告寧之/典誠不可改宜復建武故事忠上疏云)¶
　　　　　　　　　　　　　　　　陳　忠¶
臣聞之孝經始於愛親終於哀戚上自天子下至庶人¶
尊卑貴賤其義一也夫父母於子同氣異息一體而分¶
三年乃免於懐抱先聖縁人情而著其節制服二十五¶
月是以春秋臣有大喪君三年不呼其門閔子雖要絰¶
服事以赴公難退而致位以究私恩故稱君使之非也¶
臣行之禮也周室陵遲禮制不序蓼莪之人作詩自傷¶