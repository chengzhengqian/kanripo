開張聖聽以光先帝遺徳恢𢎞志士之氣不宜妄自菲¶
薄引喻失義以塞忠諫之路也宫中府中俱為一體陟¶
罰臧否不宜異同若有作姦犯科及為忠善者宜付有¶
司論其刑賞以昭陛下平明之治不宜偏私使内外異¶
法也侍中侍郎郭攸之費禕董允等此皆良實志慮忠¶
純是以先帝簡拔以遺陛下愚以為宫中之事事無大¶
小悉以咨之然後施行必能禆補闕漏有所廣益將軍¶
向寵性行淑均曉暢軍事試用於昔日先帝稱之曰能¶