　　藝文志序　　　　　　　　　　前漢書¶
昔仲尼没而微言絶七十子喪而大義乖故春秋分為¶
五(謂左氏公羊榖/梁鄒氏夾氏也)詩分為四(謂毛氏/齊魯韓)易有數家之傳戰¶
國從衡真偽分争諸子之言紛然殽亂至秦患之乃燔¶
滅文章以愚黔首漢興改秦之敗大收篇籍廣開獻書¶
之路迄孝武世書缺簡脫禮壊樂崩聖上喟然而稱曰¶
朕甚閔焉於是建藏書之䇿置寫書之官下及諸子傳¶
說皆充祕府至成帝時以書頗散亡使謁者陳農求遺¶