豫州輕騎一日一夜行三百餘里此所謂强弩之末勢¶
不能穿魯縞者也故兵法忌之曰必蹶上將軍且北方¶
之人不習水戰又荆州之民附操者偪兵勢耳非心服¶
也今將軍誠能命猛將統兵數萬與豫州協規同力破¶
操軍必矣操軍破必北還如此則荆吳之勢强鼎足之¶
形成矣成敗之機在於今日權大悦即遣周瑜程普魯¶
肅等水軍三萬隨亮詣先主并力拒曹公¶
　時操兵情孔明陳其三則公瑾籌其四患然孔明實¶