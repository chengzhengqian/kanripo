言之行發于近必見于逺故謹選左右審擇所使左右¶
所以正身也所使所以宣徳也詩云濟濟多士文王以¶
寧此其本也春秋所以大一統者六合同風九州共貫¶
也今俗吏所以牧民者非有禮義科指可世世通行者¶
也獨設刑法以守之其欲治者不知所繇以意穿鑿各¶
取一切權譎自在故一變之後不可復修也是以百里¶
不同風千里不同俗户異政人殊服詐偽萌生刑罰亡¶
極質樸日銷恩愛寖薄孔子曰安上治民莫善於禮非¶