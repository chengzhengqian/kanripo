易圖東至海南至江可撓之地二千里從少備處先撓¶
之備東則撓西備西則撓東彼必奔走以救其弊奔走¶
之間可以知彼之虚實衆之强弱攻虚擊弱則所向無¶
前矣勿大舉但以輕兵撓之彼人怯弱知我師入其地¶
必大發以來應數大發則民困而國竭一不大發則我¶
獲其利彼竭我利則江北諸州乃國家之所有也既得¶
江北則用彼之民揚我之兵江之南亦不難平之也如¶
此則用力少而收功多得呉則桂廣皆為内臣岷蜀可¶