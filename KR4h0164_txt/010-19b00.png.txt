以褒貶大臣分别邪正累數百言詩出太山孫明復曰¶
子禍始於此矣明復先生之師友也其後所謂姦人作¶
竒禍者乃詩之所斥也先生自閒居徂徠後官於南京嘗¶
以經術教授及在太學益以師道自居門人弟子從之¶
者甚衆太學之興自先生始其所為文章曰某集者若¶
干巻其斥佛老時文則有怪説中國論曰去此三者然¶
後可以有為其戒姦臣宦女則有唐鑑曰吾非為一世¶
監也其喜怒哀樂必見於文其辭博辯雄偉而憂思深¶