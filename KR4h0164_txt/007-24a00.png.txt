吾過其奉天宜升為赤縣百姓並給復五年尚徳者教¶
化之所先求賢者邦家之大本永言兹道夢想増懐而¶
澆薄之風趨競不息幽棲之士寂寞無聞葢誠所未孚¶
故求之不至天下有隱居行義才徳高逺晦迹丘園不¶
求聞達者委所在長吏具姓名聞奏當備禮邀致諸色¶
人中有賢良方正能直言極諫及博通墳典達於教化¶
并洞識韜略堪任將帥者委常參官及所在長吏聞薦¶
天下孤老鰥寡惸獨不能自活者並委州縣長吏量事¶