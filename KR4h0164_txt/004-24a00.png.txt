除四凶然後用十六相明惡人不去則善人無由進也¶
今張角起於趙魏黄巾亂於六州此皆釁發蕭牆而禍¶
延四海者也臣受戎任奉辭伐罪始到潁川戰無不尅¶
黄巾雖盛不足為廟堂憂也臣之所懼在於治水不自¶
其源末流彌増其廣耳陛下仁徳寛容多所不忍故閹¶
竪弄權忠臣不進誠使張角梟夷黄巾變服臣之所憂¶
甫益深耳何者夫邪正之人不宜共國亦猶氷炭不可¶
同器彼知正人之功顯而危亡之兆見皆將巧辭飾説¶