忻悚兼至未審入秋來眠食何似伏惟萬福來示云有¶
人傳愈近少信奉釋氏此傳之者妄也潮州時有一老¶
僧號大顛頗聰明識道理逺地無可與語者故自山召¶
至州郭留十數日實能外形骸以理自勝不為事物侵¶
亂與之語雖不盡解要自胸中無滯礙以為難得因與¶
來往及祭神至海上遂造其廬及來袁州留衣服為別¶
乃人之情非崇信其法求福田利益也孔子云丘之禱¶
久矣凡君子行已立身自有法度聖賢事業具在方冊¶