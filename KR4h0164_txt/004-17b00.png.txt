已從諫如順流趣時如響起當食吐哺納子房之䇿拔¶
足揮洗揖酈生之説悟戌卒之言斷懐土之情髙四皓¶
之名割肌膚之愛舉韓信於行陣收陳平於亡命英雄¶
陳力羣䇿畢舉此髙祖之大略所以成帝業也若乃靈¶
瑞符應又可畧聞矣初劉媪妊髙祖而夢與神遇震電¶
晦㝠有龍蛇之怪及長而多靈有異於衆是以王武感¶
物而折契呂公覩形而進女秦王東逰以厭其氣吕后¶
望雲而知其處始受命則白蛇分西入闗則五星聚故¶