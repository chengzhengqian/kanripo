　　前燕慕容恪傳　　　　　　　　晉　書¶
慕容恪字元恭皝之第四子也㓜而謹厚沉深有大度¶
母高氏無寵皝未之竒也年十五身長八尺七寸容貌¶
魁傑雄毅嚴重每所言及輙經綸世務皝始異焉乃授¶
之以兵數從皝征伐臨機多竒䇿使鎮遼東甚有威惠¶
高句麗憚之不敢為冦皝使恪與雋俱伐夫餘雋居中¶
指授而已恪身當矢石推鋒而進所嚮輙潰皝將終謂¶
雋曰今中原未一方建大事恪智勇俱濟汝其委之及¶