等與諸道戎臣必能翦滅大者非陛下制斷非陛下覺¶
悟無計驅除今文武百寮中外萬品有心者無不憤忿¶
有口者無不咨嗟直以威權方重奬用方深有所畏避¶
不敢牴觸臣比猶懷隠忍不願發明一則以罪惡如山¶
怨謗如雷伏料聖君必自誅殛一則以四方無事萬樞¶
且過紀綱潛壞賄賂公行待其貫盈必自顛覆今屬凶¶
徒擾攘宸哀憂軫凡有制命繫於安危痛此奸臣恣其¶
欺罔干亂聖略非止一途又與翰苑近臣結為朋黨陛¶