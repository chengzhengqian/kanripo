物一物也其所以異於鳥獸蟲魚者豈非道徳之性全¶
乎哉受一氣而成形一為物而一為人得之甚難也生¶
乎世又非深長之年也以非深長之年行甚難得之身¶
而不專專於大道肆其心之所為其所以自異於禽獸¶
蟲魚者亡矣昏而不思其昏也終不明矣吾之生二十¶
有九年矣思十九年時如朝日也思九年時亦如朝日¶
也人之受命其長者不過七十八十年九十百年者則¶
稀矣當百年之時而眡乎九十年時也與吾此日之思¶