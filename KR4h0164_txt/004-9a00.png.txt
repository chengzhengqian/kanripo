方春生養萬物莩甲宜助萌陽以育時物其令有司罪¶
非殊死且勿案驗及吏人條書相告不得聽受兾以息¶
事寧人敬奉天氣立秋如故夫俗吏矯飾外貌似是而¶
非揆之人事則悅耳論之隂陽則傷化朕甚饜之甚苦¶
之安静之吏悃愊無華日計不足月計有餘如襄城令¶
劉方吏人同聲謂之不煩雖未有它異斯亦殆近之矣¶
間敕二千石各尚寛明而今富姦行賂於下貪吏枉法¶
於上使有罪不論而無過被刑甚大逆也夫以苛為察¶