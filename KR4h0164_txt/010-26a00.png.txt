衆曰惟四代之學考諸經可見已秦以山西鏖六國欲¶
帝萬世劉氏一呼而闗門不守武夫健將賣降恐後何¶
耶詩書之道廢人惟見利而不聞義焉耳孝武乘豐富¶
世祖出戎行皆孳孳學術俗化之厚延於靈獻草茅危¶
言者折首而不悔功烈震主者聞命而釋兵羣雄相視¶
不敢去臣位尚數十年教道之結人心如此今代遭聖¶
神爾袁得聖君俾爾由庠序踐古人之迹天下治則撢¶
禮樂以陶吾民一有不幸尤當仗大節為臣死忠為子¶