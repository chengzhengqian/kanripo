　　賜南粤王佗書(元年/)　　　　　　漢文帝¶
皇帝謹問南粤王甚苦心勞意朕髙皇帝側室之子棄¶
外奉北藩于代道里遼逺壅蔽樸愚未嘗致書髙皇帝¶
棄羣臣孝惠皇帝即世髙后自臨事不幸有疾日進不¶
衰以故誖暴乎治諸吕為變故亂法不能獨制迺取它¶
姓子為孝惠皇帝嗣賴宗廟之靈功臣之力誅之巳畢¶
朕以王侯吏不釋之故不得不立今即位乃者聞王遺¶
將軍隆慮侯書求親昆弟請罷長沙兩將軍朕以王書¶