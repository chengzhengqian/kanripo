國子先生晨入太學招諸生立館下誨之曰業精於勤¶
荒於嬉行成於思毁於隨方今聖賢相逢治具畢張㧞¶
去凶邪登崇俊良占小善者率以録名一藝者無不庸¶
爬羅剔抉刮垢磨光葢有幸而獲選孰云多而不揚諸¶
生業患不能精無患有司之不明行患不能成無患有¶
司之不公言未既有笑於列者曰先生欺余哉弟子事¶
先生於兹有年矣先生口不絶吟於六藝之文手不停¶
披於百家之編記事者必提其要纂言者必鉤其元貪¶