識亷隅何可得也譬之於水其流已濁若不澄本何當¶
復清方今聖徳御天再寧寰宇四海之内顒顒向化皆¶
延頸舉踵思聖朝之理也不以此時而理之則太平之¶
政又乖矣凡國之大柄莫不先擇下臣古先哲后皆側¶
席待賢今之取人令將牒自舉非經國之體也望請依¶
古制縣令察孝亷審知在鄉閭有孝悌及信義亷恥之¶
行加以經業才堪䇿試者以孝亷為名薦之於州刺史¶
當以禮待之試其所通之學其通者送名於省自縣至¶