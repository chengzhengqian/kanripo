子貢方人賜也賢乎哉我則不暇以聖人之徳猶尚如¶
此況庸庸之徒而輕毁譽哉昔伏波將軍馬援戒其兄¶
子言聞人之惡當如聞父母之名耳可得而聞口不可¶
得而言也斯戒至矣人或毁已當退而求之於身若已¶
有可毁之行則彼言當矣若已無可毁之行則彼言妄¶
矣當則無怨於彼妄則無害於身又何反報焉諺曰救¶
寒莫如重裘止謗莫如自修斯言信矣汝先人世有冠¶
冕惟仁義為名守慎為稱孝弟於閨門務學於師友吾¶