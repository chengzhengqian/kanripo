而不煩曲睂豐頰清聲而便體秀外而惠中飄輕裾翳¶
長袖粉白黛緑者列屋而閒居妒寵而負恃争妍而取¶
憐大丈夫之遇知於天子用力於當世者之所為也吾¶
非惡此而逃之是有命焉不可幸而致也窮居而閒處¶
升髙而望逺坐茂樹以終日濯清泉以自潔採於山美¶
可茹釣於水鮮可食起居無時惟適之安與其有譽於¶
前孰若無毁於其後與其有樂於身孰若無憂於其心¶
車服不維刀鋸不加理亂不知黜陟不聞大丈夫不遇¶