人哉雖曰干戈興學校廢而禮義衰風俗隳壞至於如¶
此然自古天下未嘗無人也吾意必有潔身自負之士¶
嫉世逺去而不可見者自古材賢有韞於中而不見於¶
外或窮居陋巷委身草莽雖顔子之行不遇仲尼而名¶
不彰况世變多故而君子道消之時乎吾又以謂必有¶
負材能修節義而沉淪於下泯沒而無聞者求之傳記¶
而亂世崩離文字殘缺不可復得然僅得者四五人而¶
已處乎山林而羣麋鹿雖不足以為中道然與其食人¶