　　漳州示學者說　　　　　　　　真德秀¶
予既新其郡之學又為之續廩士之費俾誦絃於斯者¶
微一日之輟焉教授陳君瑞甫過余而請曰公之於士¶
也有以安其居又有以足其食顧亡一言以淑之可乎¶
余謝曰此師儒之事也予何言雖然昔嘗聞之孔氏矣¶
豈不曰古之學者為巳乎自漢以經術求士士為青紫¶
而明經唐以辭藝取士士為科目而業文其去聖人之¶
意逺矣今之學者其果為巳而學歟其亦猶漢唐之士¶