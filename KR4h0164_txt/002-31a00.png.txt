夫以數切諌不得久留内遷為東海太守黯學黄老之¶
言治官理民好清静擇丞史而任之其治責大指而巳¶
不苛小黯多病卧閨閤内不出嵗餘東海大治稱之上¶
聞召以為主爵都尉列於九卿治務在無為而巳𢎞大¶
體不拘文法黯為人性倨少禮面折不能容人之過合¶
巳者善待之不合己者不能忍見士亦以此不附焉然¶
好學游俠任氣節内行修潔好直諌數犯主之顔色常¶
慕傅柏袁盎之為人也善灌夫鄭當時及宗正劉棄亦¶