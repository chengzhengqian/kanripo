有逸羣之才英霸之器身長八尺容貌甚偉時人異焉¶
遭漢末擾亂隨叔父𤣥避難荆州躬耕於野不求聞達¶
時左將軍劉備以亮有殊量乃三顧亮於草廬之中亮¶
深謂備雄姿傑出遂解帶冩誠厚相結納及魏武帝南¶
征荆州劉琮舉州委質而備失勢衆寡無立錐之地亮¶
時年二十七乃建竒䇿身使孫權求援吳㑹權既宿服¶
仰備又覩亮竒雅甚敬重之即遣兵三萬人以助備備¶
得用與武帝交戰大破其軍乘勝克㨗江南悉平後備¶