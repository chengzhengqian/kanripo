疊霜毛而弄影振玉羽而臨霞朝戲於芝田夕飲乎瑶
池厭江海而㳺澤掩雲羅而見覊去帝鄉之岑寂歸人
寰之喧卑嵗崢嶸而催暮心惆悵而哀離於是窮隂殺
節急景凋年凉沙振野箕風動天嚴嚴苦霧皎皎悲泉
冰塞長河雪滿羣山旣而雰昏夜歇景物澄廓星飜漢
回曉月將落感寒雞之早晨憐霜鴈之違漠臨驚風之
蕭條對流光之照灼唳清響於丹墀舞飛容於金閣始
連軒以鳳蹌終宛轉而龍躍躑躅徘徊振迅騰摧驚身