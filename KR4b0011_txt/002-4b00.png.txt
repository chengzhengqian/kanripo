渚託隻影而為雙宛㧞啄而掩眥悲結悵而滿胷處朝
晝而雖念假外見而遷排渉修夜之長寂信專思而知
哀風梢梢而過樹月蒼蒼而照臺冰依㟁而早結霜託
草而先摧歛雙翮於水裔翹孤趾於林隈情無方而雨
集事有限而星乖在俄頃而猶悼矧窮生之所懷聞宿
世之髙賢澤無微而不均育草木而明義愛禽鳥而昭
仁全殞卵而來鳳放乳麑而感麟雖陋生於萬物若沙
漠之一塵茍全軀而畢命庶魂報以自申