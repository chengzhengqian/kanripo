束薪幽篁裏刈黍寒澗隂朔風傷我肌號鳥驚思心嵗
暮井賦訖程課相追尋田租送函谷獸藁輸上林河渭
冰未開關隴雪正深笞撃官有罰呵辱吏見侵不謂乗
軒意伏還至今河畔草未黄朔鴈已矯翼秋蛩扶户吟寒婦成夜織去
嵗征人還流傳舊相識聞君上隴時東望久歎息宿昔
改衣帶朝旦異容色念此憂如何夜長愁更多明鏡塵
匣中寳琴生網羅