金芝九莖木禾六秀銅池發膏畞腴宜以謁薦郊廟和
協律吕烟霏霧集不可勝紀然而聖上猶夙興昧旦若
有望而未至宏規逺圖如有追而莫及神明之貺推而
弗居也是以琬碑鏐檢盛典蕪而不治朝神省方大化
抑而未許崇文協律之士藴儛頌於外坐朝陪宴之臣
懷揄揚於内三靈佇九壤注心既有日矣嵗宫乾維
月邅蒼陸長河巨濟異源同清澄波萬壑潔瀾千里斯
誠曠世偉觀昭啟皇明者也語曰影從表瑞從徳此其