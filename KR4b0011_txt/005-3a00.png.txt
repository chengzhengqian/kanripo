引躑躅望鄉歌彌前歎景促逾近勌路多偕萃猶如兹
𢎞易將謂何
　　遇銅山掘黄精
土肪閟中經水芝韜内䇿寳餌緩童年命藥駐衰厯矧
蓄終古情重拾煙霧迹羊角棲斷雲榼口流隘石銅溪
晝森沈乳竇夜涓滴既類風門磴復象天井壁蹀蹀寒
葉離灇灇秋水積松色隨野深月露依草白空守江海
思豈愧梁鄭客得仁古無怨順道今何惜