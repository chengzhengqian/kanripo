雄劒而長歎嗟生民之永迷躬與後而皆恤死零落而
無二生差池之非一理幽分於化前筭冥定於天秩與
艾骨而招病猶刳腸而興疾情殊用而俱盡事離方而
同失聊弭志以髙歌順煙雨而沉逸於是随秋鴻而汎
渚逐春鷰而登梁進賦詩而展念退陳酒以排傷物不
可以兩大時無得而雙昌薰晩華而後落槿早秀而前
亡姑屏憂以愉思樂茲情於寸光從江河之紆直委天地之回方漏盈兮漏虚長無絶兮芬芳