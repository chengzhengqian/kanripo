遊宦子營營市井人懷金近從利撫劍逺辭親爭先萬
里塗各事百年身開芳及稚節含綵吝驚春尊賢永照
灼孤賤長隱淪容華坐銷歇端為誰苦辛
　　荅客
幽居屬有念含意未連詞會客從外來問君何所思澄
神自惆悵嘿慮久迴疑謂賔少安席方為子陳之我以
蓽門士負學謝前基愛賞好偏越放縱少矜持專求遂
性樂不計緝名期歡至獨斟酒憂來輙賦詩聲交一作/交反