　　代櫂歌行
羇客離嬰時飄颻無定所昔秋寓江介兹春客河滸徃
戢于役身願言永懷楚泠泠鯈躍潭邕邕鴈循渚飂戾
長風振揺曵髙㠶舉驚波無留連舟人不躊竚
　　代邽街行一夲作/去邪行
竚立出門衢遥望轉蓬飛蓬去舊根在連翩逝不歸念
我捨鄉俗親好乆乖違慷慨懷長想惆悵戀音徽人生
隨時變遷化焉可祈百年難必果千慮易盈虧