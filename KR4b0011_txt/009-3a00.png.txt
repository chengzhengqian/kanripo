迄無犬馬孤慙星歲加以淪節雪飈沈誠欵晦值天先
燭幽神照廣察澡疊從宥與物更稟遂晞曬陽春湔汰
秋水綴翼雲條葺鮮決沼洗膽明目抃手太平重甄再
造含氣孰比不悟乾陶彌運復垂埏飾驕迹升等改觀
非服振纓珥筆聯承貴寵豈臣浮朽所可恭從實非愚
瞢所宜循踐瑣族易灰脆漏已迫空荷載燾終責仰復
飲冰肅事懷火畢命不勝屏營之情謹啟事以聞　　論國制啟