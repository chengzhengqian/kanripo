蜀漢多竒山仰望與雲平隂崖積夏雪陽谷散秋螢朝
朝見雲歸夜夜聞猿鳴憂人本自悲孤客易傷情臨堂
設樽酒留酌思平生石以堅為性君勿慙一作/輕素誠
　　擬靑靑陵上栢涓涓亂江泉綿綿横海煙浮生旅昭世空事歎華年書
翰幸閒暇我酌子縈絃飛鑣出荆路騖服指秦川渭濱
富皇居鱗館匝河山輿童唱乘椒櫂女歌采蓮孚愉鸞
閣上窈窕鳯楹前娛生信非謬安用求多賢