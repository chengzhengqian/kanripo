　　野鵝賦并序/
有獻野鵝於臨川王世子愍其樊縶命為之賦其辭曰
集陳之隼以自逺而稱神栖漢之雀乃出幽而見珍此
璅禽其何取亦厠景而承仁捨水澤之驩逸對鍾鼓之
悲辛豈狥利而輕命將感愛而投身入長羅之逼脅悵
髙繳之樊縈邈辭朋而别偶超煙騖而風行跨日月以
遥逝忽瞻國而望城踐菲迹於瑶塗昇弱羽於丹庭瞰
東西之繡戸眺左右之金扄貌纎殺而含一作/悆悴心翻