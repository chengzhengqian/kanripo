甍結飛霞璇題納行月築山擬蓬壼穿池類溟渤選色
遍齊岱徴聲匝卭越陳鍾陪夕讌笙歌待明發年貌不
可還身意㑹盈歇蟻壤漏山阿絲涙毁金骨器惡含滿
欹物忌厚生没智哉衆多士服理辨昭昧
　　代白紵曲二首
朱唇動素袖舉洛陽少童一作/年邯鄲女古稱緑水今白
紵催絃急管為君舞窮秋九月荷葉黄北風驅雁天雨
霜夜長酒多樂未央