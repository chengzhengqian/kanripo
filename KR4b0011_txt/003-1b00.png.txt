辭家去窮老還入門腰鎌刈葵藿倚杖牧鷄豚昔如鞲上
鷹今似檻中猿徒結千載恨空負百年怨棄席思君幄
疲馬戀君軒願垂晉主恵不愧田子魂
　　代出自薊北門行
羽檄起邊亭烽火入咸陽徵師屯廣武分兵救朔方嚴
秋筋竿勁虜陣精且彊天子按劒怒使者遥相望鴈行
縁石徑魚貫渡飛梁簫皷流漢思旌甲被胡霜疾風衝
塞起沙礫自飄揚馬毛縮如蝟角弓不可張時危見臣