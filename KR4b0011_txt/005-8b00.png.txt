　　從過舊宫
肅裝屬雲旅奉靷承末塗嚴恭履桑梓加敬覽枌榆靈
命蘊川瀆帝寳伏篇圖虎變由石細龍翔自鼎湖功冠
生民始道妙神器初宫陛留前一作/皆制歌思溢今衢餘
祥見雲物遺像存陶漁泉流信清泌原野實甘荼豈伊
愛酆鄗天險兼上腴東秦邦北門非親誰克居仁聲日
月懋恵澤雲雨敷盧令美何歇唐風久不渝微臣逢世
慶征賦備人徒空費行葦徳採束謝生芻