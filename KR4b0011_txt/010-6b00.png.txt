秀神皋因基地勢東臨吳甸西眺楚闗奔江永寫鱗嶺
相葺重樹窮天通原盡目悲積陳古賞絶舊年誠可以
暉曠髙明藻澈逺心矣夫識縁感傾事待言彰匪言匪
述綿世罔傳敢作銘曰
巖巖崇樓藐藐層隅階基天削户牖雲區瞰江列楹望
景延佇積清風露合一作/含綵煙塗俯窺淮海俛眺荆吳
我王結駕藻思神居宜此萬春修靈所扶
　　藥奩銘