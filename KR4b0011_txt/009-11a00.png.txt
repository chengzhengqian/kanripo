聚坻飛嶺覆囘沬冠山奔濤空谷碪石為之摧碎倚岸
為之□落仰視大火俯聴波聲愁魄脅息心驚慓矣至
於繁化殊育詭質怪章則有江鵝海鴨魚鮫水虎之類
豚首象鼻芒鬚針尾之族石蟹土蚌燕箕雀蛤之儔折
甲曲牙逆鱗返舌之屬掩沙漲被草渚浴雨排風吹澇
弄翮夕景欲沈曉霧將合孤雛寒嘯遊鴻逺吟樵蘇一
歎舟子再泣誠足悲憂不可説也風吹雷飈夜戒前路
下弦内外望達所屇寒暑難適汝專自慎夙夜戒䕶勿