感衣裳於楚賦詠憂思於陳詩訪羣英之艶絶標高名
於澤芝㑹春陂乎夕張搴芙蓉而水嬉抽我衿之桂蘭
點子吻之瑜辭選羣芳之徽號抱茲性之清芬禀若華
之驚絶單蓲陽之妙手測淲池之光潔爍彤輝之明媚
粲雕霞之繁悅顧椒丘而非偶豈園桃而能埒彪炳以
蒨藻翠景而紅波青房兮䂓接紫的兮圓羅樹妖遥之
弱幹散菡萏之輕荷上星光而倒景下龍鱗而隠波戲
錦鱗而夕映曜繡羽以晨過結游童之湘吹起榜妾之