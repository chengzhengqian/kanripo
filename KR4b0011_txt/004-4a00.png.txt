君王池不愁世賞絶但畏盛明移白日正中時天下共
明光北園有細草當晝正含霜乖榮頓如此何用獨芬
芳抽琴為爾歌絃斷不成章
　　擬阮公夜中不能寐
漏分不能臥酌酒亂繁憂恵氣夜清素景縁隟流鳴
鶴時一聞千里絶無儔佇立為誰久寂寞空自愁
　　學陶彭澤體奉和王/義典
長憂非生意短願不須多但使尊酒滿朋舊數相過秋