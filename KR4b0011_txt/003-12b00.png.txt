吳刀楚製為佩褘纎羅霧縠垂羽衣含商咀徴歌露晞
珠履颯沓紈紬飛淒風夏起素雲回車怠馬煩客忘歸
蘭膏明燭承夜暉桂宫栢寢擬天居朱爵文窻韜碧䟽象牀瑤席鎮犀渠
雕屏合匝組帷一作/帳舒秦箏趙瑟挾笙竿垂璫散佩盈
玊除停觴不御欲誰須
三星參差露霑濕絃悲管清月將入寒光蕭條候蟲急
荆王流歎楚妃泣紅顔難長時易戢凝華結綵久延立