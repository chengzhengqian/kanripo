傷禽惡弦驚一作/驚弦倦客惡離聲離聲斷客情賔御皆涕
零涕零心斷絶將去復還訣一息不相知何况異鄉别
遥遥征駕逺杳杳白日晩居人掩閨臥行子夜中飯野風
吹秋木行子心腸斷食梅常苦酸衣葛常苦寒絲竹徒
滿坐憂人不解顔長歌欲自慰彌起長恨端
　　代苦熱行
赤坂横西阻火山赫南威身熱頭且痛鳥墜魂來歸湯
泉發雲潭焦煙起石圻一作/磯日月有恒昬雨露未嘗晞