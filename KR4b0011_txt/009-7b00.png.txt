及奉此而歸足以沒齒雖摩肌髪無報天徳更冀營魂
還能結草不勝感戀之情謹詣闕拜疏奉辭以聞　　轉常侍上疏
臣言即日被中曹板轉臣為左常侍臣自惟常人觸事
無可謬被拔擢實為光榮臣既無髣髴上報殊絶之恩
有分每豐其過前後輕重輒得原恕奬以君子之方赦
其不閑教訓大愆不責矜澤必加是臣所以夙夜自念
知遭遇之至深至厚也未冀未望便荷今榮欣喜感悦