隔音塵斷絶阻河闗朔風蕭條白雲飛胡笳哀極邊氣
寒聴此愁人兮奈何登山逺望得留顔將死胡馬跡能
見妻子難男兒生世轗軻欲何道綿憂摧抑起長歎君不見柏梁臺今日丘墟生草萊君不見阿房宫寒雲
澤雉栖其中歌妓舞女今誰在髙墳纍纍滿山隅長袖
紛紛徒競世非我昔時千金軀隨酒逐樂任意去莫令
含歎下黄壚
君不見冰上霜表裏隂且寒雖䝉朝日照信得㡬時安