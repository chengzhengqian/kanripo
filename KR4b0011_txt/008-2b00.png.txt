蹀躞垂羽翼棄置罷官去還家自休息朝出與親辭暮
還在親側弄兒牀前戲看婦機中織自古聖賢盡貧賤
何況我輩孤且直
愁思忽而至跨馬出北門舉頭四顧望但見松柏園荆
棘鬱蹲蹲集作/撙撙中有一鳥名杜䳌言是古時蜀帝魂聲
音哀苦鳴不息羽毛憔悴似人髠飛走樹間啄集作/逐蟲
蟻豈憶往日天子尊念此死生變化非常理中心惻愴
不能言