　　代北風涼行
北風涼雨雪雱京洛女兒多妍粧遥豔帷中自悲傷沉
吟不語若有忘問君得行何當歸苦使妾坐自傷悲慮
年至慮顔衰情易逺恨難追
　　代春日行獻歲發吾將行春山茂春日明園中鳥多嘉聲梅始發
桃始青汎舟艫齊櫂驚奏採菱歌鹿鳴風微起波微生
弦亦發酒亦傾入蓮池折桂枝芳䄂動芬葉披兩相思