勤格高五嶽袤廣三墳崪若斷岸矗似長雲製磁石以
禦衝糊赬壤以飛文觀基扄之固護將萬祀而一君出
入三代五百餘載竟𤓰剖而豆分澤葵依井荒葛罥途
壇羅虺蜮階鬭麕鼯木魅山鬼野䑕城狐風嘷雨嘯昏
見晨趨饑鷹厲吻寒鴟嚇雛伏藏虎乳血餐膚崩榛
塞路崢嶸古馗白楊早落塞草前衰稜稜霜氣蔌蔌風
威孤蓬自振驚沙坐飛灌莽杳而無際叢薄紛其相依
通池旣巳夷峻隅又巳頽直視千里外唯見起黄埃凝