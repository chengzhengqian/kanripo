悲哉况乎沉華密逺輕波濳耗而感神嬰慮者又自外
而傷夀以是思生生亦勤矣乃為賦云
風流歎於馳年纓華思於奔月結蘭苕以望楚弄參差
以歌越撫凝肌於遷滯鑑雕容於髣髴景有墜而易昬
憂無方而難歇歴玫階而升隩訪金壺之盈闕觀騰波
之吞冩視驚箭之登没箭旣没而復登波長㵼而弗歸
注沉穴而海漏射懸塗而電飛墐戸牖而知天掩雲霧
而測暉創百齡於纎隱積千里於空微彼崢峥而行溢