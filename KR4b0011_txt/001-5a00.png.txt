則香越泛明彩於宵波飛澄華於曉月陋荆姬之朱顔
笑夏女之光髪恨狎世而貽賤徒愛存而賞没雖凌羣以
擅竒終從歲而零歇
　　遊思賦
雲徑兮海衝上潮兮送風秋水兮駕浦涼煙兮冐江暮
氣起兮逺岸黒陽精㓕兮天際紅波沄沄兮無底山森
森兮萬重平隰兮亘㟁通川兮㵼壑仰盡兮天經俯窮
兮地絡望波際兮曇曇眺雲間兮灼灼乃江南之斷山