臣啟臣聞尺之量錦工者裁之柔丈之木繩墨在焉事
無巨細非法不行當今世問政睦藩國相望君舉必書
動成准式息躬聖壤十有餘載條制節文宜其備矣諸
王列封動靜兼該而竊見國之處事未盡善臣之暗蔽
私心有惜伏見彭城國舊制猶有數巻雖多殊革大綱
可依愚謂宜令掌故刊而撰之上著朝典藩邦之度下
揆國訓繁簡之誼傍酌州府寛猛之中章程久具永為
恒制豈伊今美乃足貴之將來臣忝充直員脱以啟聞