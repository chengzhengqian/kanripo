季春梅始落工女事蠶作一本下有明鏡淨桂/枝光顔畢苕萼二句採桑淇
洧間還戲上宫閣早蒲時結隂晩篁初解籜藹藹霧灑
閨融融景盈幕乳燕逐草蟲巢蜂拾花萼是節最暄妍
佳服又新爍綿歎對迥塗揚歌弄場藿抽琴試抒思薦
珮果成託承君郢中美服義久心諾衛風古愉艷鄭俗
舊浮薄靈願悲渡湘宓賦笑瀍洛盛明難重來淵意為
誰涸君其且調絃桂酒妾行酌　　詠雙燕二首