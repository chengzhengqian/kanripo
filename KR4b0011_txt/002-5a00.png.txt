　　傷逝賦
晨登南山望羙中阿露團秋槿風巻寒蘿悽愴傷心悲
如之何盡若窮煙離若剪絃如影滅地猶星殞天棄華
宇於明世閉金扄於下泉永山河以自畢𦕈千齡而弗
旋思一言於向時邈衆代於古年逰稍逺而變體浸幽
明而改時覽篇迹之如旦婉遺意而在兹忽若謂其不
然自惆悵而驚疑循堂廡而下降歴幃戸而升基服委
襟而禠帯器蒙管而韜絲志存業而遺績身先物而長