　　代挽歌
獨處重冥下憶昔登髙臺傲㟁平生中不為物所裁埏
門只復閉白蟻相將來生時芳蘭體小蟲今為災𤣥𩯭
無復根骷髏依青苔憶昔好飲酒素盤進青梅彭韓及
薕藺疇昔已成灰壯士皆死盡餘人安在哉
　　夜聴妓二首
夜來坐㡬時銀漢傾露落澄滄入閨景葳蕤被園藿絲
管感暮情哀音遶梁作芳盛不可恒及歲共為樂天明