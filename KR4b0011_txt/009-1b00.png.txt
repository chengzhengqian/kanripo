汗功半下列爵超上賞奮迹騰光參駕龍服翰起雲飛
拂翼虹路雖曩之脱駕拖紫衿擔丹轂方之微臣彼安
足齒齊此而歸懼塵王度況遂頻煩重彰濫越伏願天
徳曲成資始令終雨露之恵自華及殞特屈慈奬降申
愚固則綢繆之施復踰造物不勝感躍惶駭之情謹拜
表以聞
　　解謁謝侍郎表
臣照言臣孤門賤生操無烱迹鶉棲草澤情不及官不