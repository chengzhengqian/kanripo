節世亂識忠良投軀報明主身死為國殤　　代結客少年場行
騘馬金絡頭錦帶佩吳鈎失意杯酒間白刃起相讎追
兵一旦至負劒逺行遊去鄉三十載復得還舊丘昇髙
臨四關表裏望皇州九塗平若水雙闕似雲浮扶宫羅
將相夾道列王矦日中市朝滿車馬若川流撃鍾陳鼎
食方駕自相求今我獨何為埳𡒄懐百憂
　　代東門行