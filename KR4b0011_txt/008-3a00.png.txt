中庭五株桃一株先作花陽春妖冶二三月從風蕩
落西家西家思婦見悲惋零淚霑衣撫心歎初送我君出户
時何言淹留節迴換牀席生塵明鏡垢纎腰痩削髮蓬
亂人生不得恒稱意惆悵徙倚至夜半
剉蘖染黄絲黄絲歴亂不可治我昔與君始相值爾時
自謂可君意結帶與君言死生好惡不相置一作結帯/與君同死
生好惡不/疑相棄置今日見我顔色衰意中索寞一作/錯寞與先異還
君金一作/玉釵玳瑁簪不忍見之益愁思