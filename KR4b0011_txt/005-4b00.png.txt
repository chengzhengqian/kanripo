稍希歇此意更堅滋浮生急馳電物道險弦絲深憂寡情
謬進伏兩暌時願賜卜身要得免後賢嗤
　　白雲
探靈喜解骨測化善騰天情髙不戀俗厭世樂尋仙鍊
金宿明館屑玉止瑤淵鳳歌出林闕龍駕戾蓬山凌崖
采三露攀鴻戲五煙昭昭景臨霞湯湯風媚泉命娥雙
月際要媛兩星間飛虹眺巻河汎霧弄輕絃笛聲謝廣
賔神道不復傳一逐白雲去千齡猶未旋