　　日落望江贈荀丞
旅人乏愉樂薄暮増思深日落嶺雲歸延頸望江隂亂
流灇大壑長霧匝髙林林際無窮極雲邊不可尋惟見
獨飛鳥千里一揚音推其感物情則知遊子心君居帝
京内髙會日揮金豈念慕羣客咨嗟戀景沈
　　行藥至城東橋
雞鳴闗吏起伐鼓早通晨嚴車臨迥陌延瞰歴城闉蔓
草縁髙隅修楊夾廣津迅風首旦發平路塞飛塵擾擾