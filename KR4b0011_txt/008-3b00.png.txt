君不見舜華不終朝須臾淹冉零落銷盛年妖艷浮華
輩不久亦當詣塜頭一去無還期千秋萬歲無音詞孤
魂㷀㷀空隴間獨魄徘徊遶墳基但聞風聲野鳥吟豈
憶平生盛年時為此令人多悲悒君當縱意自熙怡
君不見枯籜走階庭何時復青著故莖君不見亡靈䝉
享祀何時傾杯竭壺罌君當見此起憂思寧及得與時
人爭人生儵忽如絶電華年盛徳㡬時見但令縱意存
髙尚㫖酒佳肴相胥讌持此從朝竟夕暮差得亡憂消