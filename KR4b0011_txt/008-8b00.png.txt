上迷密雲竇下縱横隂冰實夏結炎樹信冬榮嘈晨鵾
思呌嘯夜猨清深崖伏化迹穹岫閟長靈乘此樂山性
重以逺遊情方躋羽人途永與煙霧井
　　又藝文類聚作登/廬山望石門
訪世失隱淪從山異靈士明發振雲冠升嶠逺棲趾髙
岑隔半天長崖斷千里氛霧承星辰潭壑洞江汜嶄絶
類虎牙巑岏象熊耳埋冰或百年韜樹必千祀雞鳴清
澗中猨笑白雲裏瑤波逐宂開霞石觸峯起迴互非一