信海上之飛鶴指煙霞而問鄉窺林嶼而訪泊撫身事
而識苦念親愛而知樂苦與樂其何言悼人生之長役
捨堂宇之密親坐江潭而為客對蒹葭之遂黄視零露
之方白鴻晨驚以響湍泉夜下而鳴石結中洲之雲蘿
託綿思於遥夕瞻荆吳之逺山望邯鄲之長陌塞風馳
兮邊草飛驚沙起兮鴈揚翮雖燕越之異心在禽鳥而
同戚悵収情而抆涙遣繁悲而自抑此日中其幾時彼
月滿而將蝕生無患於不老奚引憂以自逼物因節以