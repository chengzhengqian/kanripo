遲賔友仰徽容十載學無就善宦一朝通
　　建除
建旗出燉煌西討屬國羌除去徒與騎戰車羅萬箱滿
山又填谷投鞍合營牆平原亘千里旗鼓轉相望定舍
後未休候騎勅前裝執㦸無暫頓彎弧不解張破滅西
零國生虜郅支王危亂悉平蕩萬里置闗梁成軍入玉
門士女獻壺漿收功在一時歴世荷餘光開壤襲朱
紱左右佩金章閉帷草太𤣥兹事殆愚狂