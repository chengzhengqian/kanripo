拭藜杖布種平圻壤通畔修直膏畆夷敞白莖紫蒂
豚耳鴨掌溝東陌西行三畦兩旣區旣鉏乃露乃暵勾
萌欲伸藂牙將散爾乃晨露夕隂霏雲四委沉雷逺震
飛雨輕灑徐未及晞疾而不靡柔莩爰秀剛甲以解稚
葉萍布弱隂競抽萋萋翼翼沃沃油油下葳蕤而被逕
上參差而覆疇承朝陽之麗景得傾柯之所投仕非魯
相有不㧞之利賔非二仲無逸馬之憂顧堇荼而莫偶
豈蘋藻之薦羞若乃鄰老談稼女嫗歸桑拂此葦席炊