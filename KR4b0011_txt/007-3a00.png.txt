　　望孤石
江南多暖谷雜樹茂寒峯朱華抱白雪陽條熙朔風蚌
節流綺藻輝石亂煙虹泄雲去無極馳波往不窮簫歌
清漏畢徘徊朝景終浮生會當㡬歡酌每盈衷
　　登黄鶴磯
木落江渡寒鴈還風送秋臨流斷商絃瞰川悲棹謳適
郢無東轅還夏有西浮三崖隱丹磴九泒引滄流淚竹
感湘別弄珠懷漢遊豈伊藥餌泰得奪旅人憂