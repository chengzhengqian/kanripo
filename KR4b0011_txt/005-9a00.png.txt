　　從拜陵登京峴
孟冬十月交殺盛隂欲終風烈無勁草寒甚有凋松軍
井冰晝結士馬氊夜重晨登峴山首霜雪凝未通息鞍
循隴上支劔望雲峰表裏觀地嶮昇降究天容東嶽覆
如礪瀛海安足窮傷哉良永矣馳光不再中衰賤謝逺
願疲老還舊邦深徳竟何報徒令田陌空
　　臨川王服竟還田里
送舊禮有終事居慙懦薄税駕罷朝衣歸志願巢壑尋