臣言即日被曹宣命元統内外五刑以下浩澤盪汰臣
亦預焉得從漢律故謬之辨闇遭周典肆眚之科大喜
卒至非願所圖魚愕雞睨且悚且慙臣誠下愚不達義
方然君尊臣泰豈同犬馬且常侍臣淵穆疏草即臣所
作助人為恭猶加敬憶自已率禮寧敢慢忘由臣悴賤
可悔可誣殺曾參人臣豈無過寢病幽棲無援朝列身
孤節卑易成論硋幸大明臨下仁道毓物澤泊翾走臣
覃末慶然古人有言楊者易生之木也一人植之十人拔