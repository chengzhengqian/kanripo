辭豈重歡而可覯追前感之無期寒徃暑來而不窮哀
極樂反而有終燧巳遷而禮革月旣逾而慶通心微微
而就逺跡離離而絶容白日藹而回隂閨舘寂而深重
冀慿靈於前物佇美目乎房櫳徒望思於永乆邈歸來
其何從結單心於暮條掩行淚於晨風念沉悼而誰劇
獨嬰哀於逝躬草忌霜而逼秋人惡老而逼衰誠衰耄
之可忌或甘願而志違彼一息之短景乃累恨之長暉
尋平生之好醜成黄塵之是非將㓕耶而尚在何有去