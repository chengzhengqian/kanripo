天則天文從祭墬則墬理從三光天文也山川地理也¶
天地合祭先祖配天先妣配墬其誼一也天墬合精夫¶
婦判合祭天南郊則㠯墬配一體之誼也天墬位皆南¶
鄉同席(師古曰鄉讀曰/嚮其下並同)墬在東共牢而食髙帝髙后配¶
于壇上西鄉后在北亦同席共牢牲用繭栗(師古曰謂/牛角如繭)¶
(及栗者牛/之小也)𤣥酒陶匏禮記曰天子籍田千畮㠯事天墬¶
(師古曰畮/古畝字)繇是言之宜有黍稷(師古曰繇/讀與由同)天地用牲一¶
燔尞瘞薶用牲一髙帝髙后用牲一天用牲左及黍稷¶