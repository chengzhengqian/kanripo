欽定四庫全書¶
　前漢書卷一下¶
　　漢　　蘭　　　臺　　令　　史班　固撰¶
　　唐正議大夫行秘書少監琅邪縣開國子顏師古注¶
　高帝紀第一下¶
五年冬十月漢王追項羽至陽夏南(師古曰夏音工/雅反已解於上)止¶
軍與齊王信魏相國越期會擊楚至固陵(晉灼曰即固/始也師古曰)¶
(後改為固始耳地理志固始屬淮陽○劉/攽曰予謂楚字句當斷至固陵不會為句)不會楚擊漢¶