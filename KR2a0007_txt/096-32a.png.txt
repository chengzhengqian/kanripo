(隔一歲/而往也)昆莫年老欲使其孫岑陬尙公主公主不聽上¶
書言狀天子報曰從其國俗欲與烏孫共滅胡岑陬遂¶
妻公主昆莫死岑陬代立岑陬者官號也名軍須靡昆¶
莫王號也名獵驕靡後書昆彌云(師古曰昆莫本是王/號而其人名獵驕靡)¶
(故書云昆彌昆取昆莫彌取驕靡彌靡音有/輕重耳蓋本一也後遂以昆彌爲其王號也)岑陬尙江¶
都公主生一女少夫(師古曰/名少夫)公主死漢復以楚王戊之¶
孫解憂爲公主妻岑陬岑陬胡婦子泥靡尙小岑陬且¶
死以國與季父大祿子翁歸靡曰泥靡大以國歸之翁¶