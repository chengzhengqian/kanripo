主爵中尉秦官掌列侯景帝中六年更名都尉武帝太¶
初元年更名右扶風(張晏曰扶助/也風化也)治内史右地屬官有¶
掌畜令丞(如淳曰尹翁歸傳曰豪强有論罪輸掌畜官/使斫莝東方朔曰益為右扶風畜牧之所在)¶
(也/)又有都水鐡官廐廱厨四長丞皆屬焉(如淳曰五畤/在廱故有厨)¶
(○劉攽曰有當作右上/云左都水此為右都水)與左馮翊京兆尹是為三輔(服/䖍)¶
(曰皆治在長安中師古曰三輔黄圗云京兆在尚冠前/街東入故中尉府馮翊在太上皇廟西入右扶風在夕)¶
(隂街北入故主爵府長安以東為京兆長/陵以北為左馮翊渭城以西為右扶風也)皆有兩丞列¶
侯更屬大鴻臚元鼎四年更置三輔都尉都尉丞各一¶