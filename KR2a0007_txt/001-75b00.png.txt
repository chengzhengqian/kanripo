(作樂蹻行之蹻晉灼曰許愼云蹻舉/足小高也音僑師古曰晉説是也)審食其入言之乃¶
以丁未發喪大赦天下五月丙寅葬長陵(臣瓚曰自崩/至葬凡二十)¶
(三日長陵在長/安北四十里)已下(蘇林曰下音下書之下鄭氏曰已/下棺也師古曰蘇音鄭説是也下)¶
(音胡/亞反)皇太子羣臣皆反至太上皇廟羣臣曰帝起細㣲¶
撥亂世反之正(師古曰反還也/還之於正道)平定天下為漢太祖功¶
最高上尊號曰高皇帝(師古曰尊/號諡也)初高祖不修文學而¶
性明逹好謀能聽自監門戍卒見之如舊初順民心作¶
三章之約天下既定命蕭何次律令韓信申軍法張蒼¶