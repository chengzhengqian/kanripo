(水因以/為姓)至周武王封舜後媯滿於陳是為胡公十三世¶
生完完字敬仲犇齊(師古曰犇/古奔字)齊桓公以為卿姓田氏¶
十一世田和有齊國三世稱王(○宋祁曰舊/本三作二)至王建為¶
秦所滅項羽起封建孫安為濟北王至漢興安失國齊¶
人謂之王家因以為氏文景間安孫遂字伯紀處東平¶
陵(師古曰濟/南之縣)生賀字翁孺為武帝繡衣御史逐捕魏郡¶
羣盜堅盧等黨與及吏畏懦逗遛當坐者(師古曰懦音/乃喚反逗音)¶
(住又/音豆)翁孺皆縱不誅它部御史暴勝之等奏殺二千石¶