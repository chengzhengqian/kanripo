雅琴師氏八篇(名中東海人/傳言師曠後)¶
雅琴龍氏九十九篇(名徳梁人師古曰劉向别録云亦/魏相所奏也與趙定俱召見待詔)¶
(後拜為/侍郎)¶
凡樂六家百六十五篇(出淮南劉向/等琴頌七篇)¶
易曰先王作樂崇徳殷薦之上帝以享祖考(師古曰豫/卦象辭也)¶
(殷盛/也)故自黄帝下至三代樂各有名孔子曰安上治民¶
莫善於禮移風易俗莫善於樂(師古曰孝經/載孔子之言)二者相與¶
並行周衰俱壞樂尤㣲眇以音律為節(師古曰眇細也/言其道精㣲節)¶