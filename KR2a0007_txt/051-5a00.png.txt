(當作/&KR0008;)公卿奉杖大夫進履舉賢以自輔弼求修正之士¶
使直諫(師古曰修正謂/修身正行者)故以天子之尊尊養三老視孝¶
也(師古曰視/讀曰示)立輔弼之臣者恐驕也置直諫之士者恐¶
不得聞其過也學問至於芻蕘者求善無饜也商人庶¶
人誹謗已而改之從善無不聽也昔者秦政力并萬國¶
富有天下破六國以為郡縣築長城以為闗塞秦地之¶
固大小之埶輕重之權其與一家之富一夫之彊胡可¶
勝計也(師古曰胡何/也勝盡也)然而兵破於陳渉地奪於劉氏者¶