(謂之慶卿燕人謂之荆軻師古曰成慶/古之勇士也事見淮南子非荆卿也)去好之作七尺¶
五寸劒被服皆效焉有幸姬王昭平王地餘許以為后¶
去嘗疾姬陽成昭信侍視甚謹(師古曰陽成姓/也昭信名也)更愛之¶
去與地餘戲得褏中刀(師古曰褏/古衣袖字)笞問狀服欲與昭平¶
共殺昭信笞問昭平不服以鐵鍼鍼之(師古曰鍼刺也/鍼音之林反)¶
彊服乃㑹諸姬去以劒自擊地餘令昭信擊昭平皆死¶
昭信曰兩姬婢且泄口復絞殺從婢三人後昭信病夢¶
見昭平等以狀告去去曰虜乃復見畏我(師古曰言其/見形令我畏)¶