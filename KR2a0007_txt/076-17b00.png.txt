(改易視聼欲急聞見/善政化也拭音式)國輔大臣未襃而昌邑小輦先遷¶
(李竒曰挽/輦小臣也)此過之大者也後十餘日王賀廢敞以切諫¶
顯名擢為豫州刺史以數上事有忠言宣帝徵敞為太¶
中大夫與于定國並平尚書事以正違忤大将軍霍光¶
(師古曰守/正不阿也)而使主兵車出軍省減用度(師古曰令其主/節減軍興之用)¶
(度/也)復出為函谷關都尉宣帝初即位廢王賀在昌邑上¶
心憚之徙敞為山陽太守久之大将軍霍光薨宣帝始¶
親政事封光兄孫山雲皆為列侯以光子禹為大司馬¶