(或併兩弩共/一絃之類)單于下走是日捕得虜言單于曰此漢精¶
兵擊之不能下日夜引吾南近塞得毋有伏兵乎諸當¶
户君長皆言(師古曰當户/匈奴官名也)單于自將數萬騎擊漢數千¶
人不能㓕後無以復使邊臣令漢益輕匈奴復力戰山¶
谷間尚四五十里得平地不能破廼還是時陵軍益急¶
匈奴騎多戰一日數十合復傷殺虜二千餘人虜不利¶
欲去㑹陵軍候管敢為校尉所辱亡降匈奴具言陵軍¶
無後救射矢且盡獨將軍麾下及成安侯校各八百人¶