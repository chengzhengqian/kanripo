(音息隨反煇音/輝多字當為朋)曰將軍懐異心欲危衆求功恐必敗謀¶
共執貳師貳師聞之斬長史引兵還至速邪烏燕然山¶
(師古曰速邪烏地名也燕/然山在其中燕音一千反)單于知漢軍勞倦自將五萬¶
騎遮擊貳師相殺傷甚衆夜塹漢軍前深數尺從後急¶
擊之軍大亂敗貳師降單于素知其漢大將貴臣以女¶
妻之尊寵在衛律上其明年單于遣使遺漢書云南有¶
大漢北有强胡胡者天之驕子也不為小禮以自煩今¶
欲與漢闓大闗取漢女為妻(師古曰闓/讀與開同)嵗給遺我糵酒¶