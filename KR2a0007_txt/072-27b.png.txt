弟子之禮舍年六十八王莽居攝中卒莽既簒國遣五¶
威将帥行天下風俗将帥親奉羊酒存問勝明年莽遣¶
使者即拜勝為講學祭酒(師古曰即就也/就其家而拜之)勝稱疾不應¶
徵後二年莽復遣使者奉璽書太子師友祭酒印綬安¶
車駟馬迎勝即拜(師古曰就家/迎之因拜官)秩上卿先賜六月禄直¶
以辦装使者與郡太守縣長吏三老官屬行義諸生千¶
人以上入勝里致詔(師古曰行義謂鄉邑有行義之人/也諸生謂學徒也行音下更反)¶
使者欲令勝起迎久立門外勝稱病篤為牀室中户西¶