(其先與齊同族兄戴為齊相仲子以為不義乃將妻子/適楚居于於陵自謂於陵子仲楚王聞其賢使使者持)¶
(金百鎰聘之欲以為相仲子不許遂夫/妻相與逃而為人灌園終身不屈其節)今人主誠能去¶
驕傲之心懐可報之意披心腹見情素(師古曰見顯示/之也素謂心所)¶
(向/也)墮肝膽施徳厚(師古曰墮毁/也音火規反)終與之窮達無愛於士¶
(師古曰無/所吝惜也)則桀之犬可使吠堯(○宋祁曰犬字當從浙/本作狗則近古而語直)¶
跖之客可使刺由(應劭曰盗跖之客為其人使刺由由/許由也師古曰此言被之以恩則用)¶
(命/也)何况因萬乘之權假聖王之資乎然則軻湛七族要¶
離燔妻子豈足為大王道哉(應劭曰荆軻為燕刺秦始/皇不成而死其族坐之湛)¶