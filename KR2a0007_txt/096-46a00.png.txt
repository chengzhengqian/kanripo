水多魚¶
烏貪訾離國王治于婁谷去長安萬三百三十里戸四¶
十一口二百三十一勝兵五十七人輔國侯左右都尉¶
各一人東與單桓南與且彌西與烏孫接(師古曰且/音子余反)¶
卑陸國王治天山東乾當國(師古曰乾音干○劉奉/世曰下國字當作谷)去¶
長安八千六百八十里戸二百二十七口千三百八十¶
七勝兵四百二十二人輔國侯左右將左右都尉左右¶
譯長各一人西南至都䕶治所千二百八十七里¶