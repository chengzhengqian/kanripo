(對也○宋祁曰/越本無乃字)王者不得則不興故顔淵死孔子曰噫¶
天喪余(師古曰事見論語噫歎聲也/言失其輔佐也噫音於其反)唯此一人為能當¶
之自宰我子贛子游子夏不與焉(師古曰與/讀曰豫)仲舒遭漢¶
承秦滅學之後六經離析下帷發憤潛心大業令後學¶
者有所統壹為羣儒首然考其師友淵源所漸猶未及¶
虖游夏(師古曰漸浸潤也/游子游夏子夏也)而曰筦晏弗及伊呂不加過¶
矣至向曾孫龔篤論君子也以歆之言為然¶
　¶