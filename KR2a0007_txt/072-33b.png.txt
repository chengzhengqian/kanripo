大官廣田宅厚妻子不與惡人結仇怨以安身邪誠迫¶
大義官以諌爭為職不敢不竭愚惟陛下少留神明覽¶
五經之文原聖人之至意深思天地之戒臣宣呐鈍於¶
辭(師古曰呐/亦訥字也)不勝惓惓盡死節而已上以宣名儒優容¶
之是時郡國地震民訛言行籌明年正月朔日蝕上乃¶
徵孔光免孫寵息夫躬罷侍中諸曹黄門郎數十人宣¶
復上書言陛下父事天母事地子養黎民即位已来父¶
虧明母震動子訛言相驚恐今日蝕於三始(如淳曰正/月一日為)¶