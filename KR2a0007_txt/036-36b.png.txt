貂蟬充盈幄内魚鱗左右(師古曰言在帝之左/右相次若魚鱗也)大將軍¶
秉事用權五侯驕奢僣盛並作威福擊斷自恣行汙而¶
寄治身私而託公(師古曰寄托也内為汙私/之行而外托治公之道也)依東宮之¶
尊(師古曰東宮/太后所居也)假甥舅之親以為威重尚書九卿州牧¶
郡守皆出其門(師古曰言為其僚吏/者皆居顯要之職)筦執樞機朋黨比¶
周稱譽者登進忤恨者誅傷游談者助之説執政者為¶
之言排擯宗室孤弱公族其有智能者尤非毁而不進¶
逺絶宗室之任不令得給事朝省恐其與已分權數稱¶