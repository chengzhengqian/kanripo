(曰自鄢陵戰後鄭遂不/服故諸侯屢侵伐之)襄與諸侯共圍彭城(師古曰謂/襄元年使)¶
(仲孫蔑㑹晉欒黶宋華元衞寗殖/曹人莒人邾人滕人薛人圍彭城)城鄭虎牢以禦楚(師/古)¶
(曰事在二年虎牢本鄭/邑時已屬晉蓋追言之)是嵗鄭伯使公子發來聘(師古/曰公)¶
(子𤼵鄭穆公之子子/産之父也字子國)使大夫會吳于善道(師古曰使仲/孫蔑會吳也)¶
(善道/吳地)外結二國内得鄭聘有炕陽動衆之應八年九月¶
大雩時作三軍季氏盛(師古曰萬二千五百人為軍魯/本立上下二軍皆屬於公有事)¶
(則三卿遞帥之而征伐今季氏欲専其人故/増立中軍三卿各主其一也事在十一年)二十八年¶
八月大雩先是比年晉使荀吳齊使慶封來聘(師古曰/比年頻)¶