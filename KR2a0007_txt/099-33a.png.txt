王母之僭坐自是之後朝臣論議靡不據經以病辭位¶
歸于第家為賊臣所陷就國之後孝哀皇帝覺寤復還¶
公長安臨病加劇猶不忘公復特進位是夜倉卒國無¶
儲主姦臣充朝危殆甚矣朕惟定國之計莫宜於公引¶
納于朝即日罷退髙安侯董賢轉漏之間忠䇿輙建綱¶
紀咸張綏和元夀再邅大行萬事畢舉禍亂不作輔朕¶
五年人倫之本正天地之位定(張晏曰定冠婚之/儀徙南北之郊也)欽承¶
神祇經緯四時復千載之廢矯百世之失(張晏曰封先/代之後立古)¶