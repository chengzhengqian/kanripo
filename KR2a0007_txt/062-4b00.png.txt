之儀表也君唱臣和主先臣随如此則主勞而臣佚(師/古)¶
(曰佚樂也/字與逸同)至於大道之要去健羡(服䖍曰門户健壮也/如淳曰知雄守雌是)¶
(去健也不見可欲使心不亂是去羡也晉灼曰老子曰/善閉者無闗揵嚴君平曰拆闗破揵使姦者自止服說)¶
(是也師古曰二義並通揵其偃/反然今書本字皆作健字也)黜聰明(如淳曰不尚賢/絶聖棄知也晉)¶
(灼曰嚴君平曰黜聰棄明倚依太素反本/歸真則理得而海内鈞也師古曰黜廢也)釋此而任術¶
夫神大用則竭形大勞則敝神形蚤衰(師古曰蚤/古早字)欲與¶
天地長久非所聞也夫隂陽四時八位十二度二十四¶
節各有教令(張晏曰八位八卦位也十二度十二次也/二十四節就中氣也各有禁謂月令也)¶