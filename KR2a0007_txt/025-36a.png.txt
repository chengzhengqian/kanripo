(曰胙謂祭/餘酒肉也)其牛色白白鹿居其中彘在鹿中鹿中水而¶
酒之(服䖍曰水𤣥酒酒眞酒也晉灼曰此言合牲物而/燎之也師古曰言以白鹿内牛中以彘内鹿中又)¶
(以水及酒/合内鹿中)祭日以牛祭月以羊彘特(師古曰若牛若羊/若彘止一牲也)¶
泰一祝宰則衣紫及繡五帝各如其色日赤月白十一¶
月辛巳朔旦冬至昒爽(師古曰昒爽謂日尚㝠/蓋未明之時也昒音忽)天子始¶
郊拜泰一朝朝日夕夕月(師古曰以朝旦拜日/為朝下朝音丈昭反)則揖而¶
見泰一如雍郊禮(○劉敞曰則/揖當屬上句)其贊饗曰天始以寶鼎¶
神䇿授皇帝朔而又朔終而復始皇帝敬拜見焉(師古/曰贊)¶