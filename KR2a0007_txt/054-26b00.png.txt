雖報恩將安歸(師古曰隤墜也音大回反○/宋祁曰雖字下疑有欲字)陵泣下數¶
行因與武决單于召㑹武官屬(師古曰㑹/謂集聚也)前以降及物¶
故凡隨武還者九人(師古曰物故謂死也言其同於鬼/物而故也一説不欲斥言但云其)¶
(所服用之物皆已故耳而説者妄欲改物為/勿非也○宋祁曰物當從南本作歾音没)武以始元¶
六年春至京師詔武奉一太牢謁武帝園廟拜為典屬¶
國秩中二千石賜錢二百萬公田二頃宅一區常恵徐¶
聖趙終根皆拜為中郎賜帛各二百匹其餘六人老歸¶
家賜錢人十萬復終身(師古曰復/音芳目反)常惠後至右將軍封¶