後購求得書以相校無所遺失上竒其材擢為尚書令¶
遷光禄大夫昭帝即位大將軍霍光秉政以安世篤行¶
(師古曰/篤厚也)光親重之㑹左將軍上官桀父子及御史大夫¶
桑𢎞羊皆與燕王蓋主謀反誅光以朝無舊臣白用安¶
世為右將軍光禄勲以自副焉久之天子下詔曰右將¶
軍光禄勲安世輔政宿衛肅敬不怠十有三年咸以康¶
寜夫親親任賢唐虞之道也其封安世為富平侯明年¶
昭帝崩未葬大將軍光白太后徙安世為車騎將軍與¶