孝武李夫人本以倡進初夫人兄延年性知音善歌舞¶
武帝愛之每為新聲變曲聞者莫不感動延年侍上起¶
舞歌曰北方有佳人絶世而獨立一顧傾人城再顧傾¶
人國寜不知傾城與傾國佳人難再得上嘆息曰善世¶
豈有此人乎平陽主因言延年有女弟上乃召見之實¶
妙麗善舞由是得幸生一男是為昌邑哀王李夫人少¶
而蚤卒上憐憫焉圖畫其形於甘泉宫及衛思后廢後¶
四年武帝崩大將軍霍光緣上雅意以李夫人配食追¶