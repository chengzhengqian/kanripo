彌君也今序臣使於君使之上非所以有夷狄也奉使¶
大不敬莽怒免昌官西域諸國以莽積失恩信焉耆先¶
畔殺都護但欽十一月彗星出二十餘日不見是嵗以¶
犯挟銅炭者多除其法明年改元曰天鳯天鳯元年正¶
月赦天下莽曰予以二月建寅之節行廵狩之禮大官¶
齎糒乾肉内者行張坐臥(師古曰糒乾飯也張坐臥謂/帷帳茵席也糒音備○宋祁)¶
(曰淳化本無内字新/本肉字下去内者行)所過毋得有所給(師古曰言自齎/食及帷帳以行)¶
(在路所經過/不須供費也)予之東廵必躬載耒每縣則耕以勸東作¶