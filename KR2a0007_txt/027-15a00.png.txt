后名之而殺其母恵帝崩嗣子立有怨言太后廢之更¶
立吕氏子𢎞為少帝賴大臣共誅諸吕而立文帝恵后¶
幽廢文帝七年六月癸酉未央宫東闕罘罳災(師古曰/罘罳闕)¶
(之屏也解/具在文紀)劉向以為東闕所以朝諸侯之門也罘罳在¶
其外諸侯之象也漢興大封諸侯王連城數十文帝即¶
位賈誼等以為違古制度必將叛逆先是濟北淮南王¶
皆謀反其後吳楚七國舉兵而誅景帝中五年八月己¶
酉未央宫東闕災先是栗太子廢為臨江王(師古曰景/帝太子栗)¶