踰葱領徑大宛其三校都䕶自將發温宿國從北道入¶
赤谷過烏孫渉康居界至闐池西而康居副王抱闐將¶
數千騎宼赤谷城東(文穎曰/闐音填)殺略大昆彌千餘人敺畜¶
産甚多從後與漢軍相及頗宼盗後重(師古曰重謂輜/重也音直用反)¶
湯縱胡兵擊之殺四百六十人得其所略民四百七十¶
人還付大昆彌其馬牛羊以給軍食又捕得抱闐貴人¶
伊奴毒入康居東界令軍不得為宼(師古曰/勿抄掠)閒呼其貴¶
人屠墨見之(師古曰閒/謂宻呼也)諭以威信與飲盟遣去徑引行¶