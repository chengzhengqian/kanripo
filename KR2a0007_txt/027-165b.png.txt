所以使四方皆見京師隂蔽者若曰人君好治宫室大¶
營墳墓賦歛兹重而百姓屈竭(師古曰兹益也屈/盡也音其勿反)禍在¶
外也三年正月己卯晦日有食之四年七月辛未晦日¶
有食之元延元年正月己亥朔日有食之哀帝元夀元¶
年正月辛丑朔日有食之不盡如鉤在營室十度與惠¶
帝七年同月日二年三月壬辰晦日有食之平帝元始¶
元年五月丁巳朔日有食之在東井二年九月戊申晦¶
日有食之既凡漢著紀十二世二百一十二年日食五¶