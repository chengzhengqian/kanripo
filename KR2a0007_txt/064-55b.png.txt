漢抱公絶私則尹翁歸興兼此六人而有之守道堅固¶
執義不囘(師古曰/囘邪也)臨大節而不可奪國之良臣也可試¶
守京兆尹石顯聞知白之上廼下興捐之獄令皇后父¶
陽平侯禁與顯共雜治奏興捐之懐詐偽以上語相風¶
更相薦譽(師古曰風讀曰/諷更音工衡反)欲得大位漏泄省中語罔上¶
不道書曰讒說殄行震驚朕師(師古曰虞書舜典之辭/也言讒巧之說殄絶君)¶
(子之行震/驚我衆)王制順非而澤不聽而誅(師古曰禮記王制/云行偽而堅言偽)¶
(而辯學非而博順非而澤以疑衆殺謂人有堅為辯言/不以誠質學於非道雖博無用飾非文過辭語順澤不)¶