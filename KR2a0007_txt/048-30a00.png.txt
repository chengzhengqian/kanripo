化也夫天子之所嘗敬衆庶之所嘗寵死而死耳賤人¶
安宜得如此而頓辱之哉豫讓事中行之君智伯伐而¶
滅之(師古曰行/音户剛反)移事智伯及趙滅智伯豫讓釁靣吞炭¶
(鄭氏曰釁漆面以易貌吞炭以變聲也師古曰釁熏也/以毒藥熏之○劉奉世曰釁謂以物塗之取以釁鼔故)¶
(謂之釁爾訓熏/與漆皆非也)必報襄子五起而不中人問豫子豫子¶
曰中行衆人畜我我故衆人事之智伯國士遇我我故¶
國士報之故此一豫讓也反君事讐行若狗彘已而抗¶
節致忠行出虖列士人主使然也故主上遇其大臣如¶