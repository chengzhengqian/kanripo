七諸侯二昭二穆與太祖之廟而五故徳厚者流光徳¶
薄者流卑(師古曰流謂/流風餘福)春秋左氏傳曰名位不同禮亦¶
異數自上以下降殺以两禮也(師古曰殺/音所例反)七者其正法¶
數可常數者也宗不在此數中宗變也(師古曰言非常/數故云變也)¶
苟有功徳則宗之不可預為設數故於殷太甲為太宗¶
太戊曰中宗武丁曰高宗(師古曰太甲湯之孫太丁之/子也太戊太庚之子雍已之)¶
(弟也武丁小乙之子○宋祁曰注文太庚/景祐本作康校作庚刋誤據商紀改作康)周公為毋逸¶
之戒舉殷三宗以勸成王(師古曰毋逸尚書篇/名戒以無逸豫也)繇是言¶