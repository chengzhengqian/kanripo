然後廼去(師古曰鄉/讀曰嚮)日磾子二人皆愛為帝弄兒常在¶
旁側弄兒或自後擁上項(師古曰/擁抱也)日磾在前見而目之¶
(師古曰目/視怒也)弄兒走且啼曰翁怒上謂日磾何怒吾兒為¶
其後弄兒壯大不謹自殿下與宮人戲日磾適見之惡¶
其淫亂遂殺弄兒弄兒即日磾長子也上聞之大怒日¶
磾頓首謝具言所以殺弄兒狀上甚哀為之泣已而心¶
敬日磾初莽何羅與江充相善及充敗衛太子何羅¶
弟通用誅太子時力戰得封後上知太子寃廼夷滅充宗¶