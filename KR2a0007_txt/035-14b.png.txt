闗與大王會此亦一竒也吳王太子諫曰王以反為名¶
此兵難以藉人(師古曰/藉假也)人亦且反王柰何且擅兵而别¶
多它利害(蘇林曰禄伯儻將兵降漢自為己利於吳為/生患害師古曰蘇説非也上言難以藉人人)¶
(亦且反王是則已疑禄伯矣下乃云多它利害謂分兵/而去前事不測或有利害難可决機耳非重云畏其降)¶
(漢/者)徒自損耳吳王即不許田祿伯吳少將桓將軍説王¶
曰吳多歩兵歩兵利險漢多車騎車騎利平地願大王¶
所過城不下直去疾西據雒陽武庫食敖倉粟阻山河¶
之險以令諸侯雖無入闗天下固已定矣大王徐行留¶