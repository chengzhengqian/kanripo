(諂/字)放出園陵之女罷倡樂絶鄭聲去甲乙之帳退偽薄¶
之物修節儉之化驅天下之民皆歸於農如此不解(師/古)¶
(曰解讀/曰懈也)則三王可侔五帝可及唯陛下留意省察天下¶
幸甚天子下其議令民産子七歲乃出口錢自此始又¶
罷上林宫館希幸御者及省建章甘泉宫衞卒減諸侯¶
王廟衞卒省其半餘雖未盡從然嘉其質直之意禹又¶
奏欲罷郡國廟定漢宗廟迭毁之禮皆未施行(師古曰/迭互也)¶
(親盡則毁故曰迭/毁迭音大結反)為御史大夫數月卒天子賜錢百萬¶