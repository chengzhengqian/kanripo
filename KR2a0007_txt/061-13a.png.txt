置居延休屠以衛酒泉(如淳曰立二縣以衛邊/也或曰置二部都尉)而發天¶
下七科適(師古曰適讀曰讁/七科觧在武紀)及載糒給貳師(師古曰糒/乾飯音備)¶
轉車人徒相連屬至敦煌(師古曰屬音之欲反/○宋祁曰車當作運)而拜習¶
馬者二人為執驅馬校尉(師古曰習猶便也一人為執/馬校尉一人為驅馬校尉)¶
備破宛擇取其善馬云於是貳師後復行兵(○宋祁曰/古無後字)¶
(予謂後字/當存為是)多所至小國莫不迎出食給軍至輪臺輪臺¶
不下攻數日屠之自此而西平行至宛城(師古曰平行/言無冦難)¶
兵到者三萬宛兵迎撃漢兵漢兵射敗之宛兵走入保¶