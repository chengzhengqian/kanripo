陛下弗私以屬大農佐賦願募民自給費因官器作䰞¶
鹽官與牢盆(蘇林曰牢價直也今世人言顧手牢如淳/曰牢廩食也古者名廩曰牢盆鬻鹽盆也)¶
(師古曰牢蘇說是/也䰞古煑字也)浮食竒民欲擅斡山海之貨以致富¶
羡(師古曰斡謂主領也讀與/管同羡饒也音弋戰反)役利細民其沮事之議不¶
可勝聽敢私鑄鐵器䰞鹽者釱左趾(師古曰釱足鉗/也音徒計反)没¶
入其器物郡不出鐵者置小鐵官(鄧展曰/鑄故鐵)使屬在所縣¶
使僅咸陽乘傳舉行天下鹽鐵(師古曰舉皆也普天之/下皆行之也音下更反)¶
作官府(師古曰主䰞鑄/及出納之處也)除故鹽鐵家富者為吏吏益多¶