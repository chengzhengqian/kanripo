它皆天下名士(師古曰於梁舉二人至於/他餘所舉亦皆名士也)士亦以此稱¶
慕之唯天子以為國器(師古曰言臣下皆敬重之天子/一人亦以為國器國器者言其)¶
(器用重大可施於國政也○宋祁/曰注文國政字下有之人二字)安國為御史大夫五¶
年丞相蚡薨安國行丞相事引墯車蹇(如淳曰為天子/導引而墯車跛)¶
(蹇也○宋祁曰古本引字上有奉/字他本只云引予謂作奉引為是)上欲用安國為丞相¶
使使視蹇甚廼更以平棘侯薛澤為丞相安國病免(師/古)¶
(曰以/足疾)數月瘉復為中尉嵗餘徙為衛尉而將軍衛青等¶
擊匈奴破龍城(○宋祁曰龍當/作籠見衛靑傳)明年匈奴大入邊語在¶