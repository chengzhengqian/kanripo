天下(張晏曰寺人勃鞮為晉獻公逐文公斬其祛及文/公即位用其言以免呂郄之難管仲射中桓公帶)¶
(鉤而用為相師古曰伯讀為霸下/皆類此○宋祁曰注文郄當作郤)何則慈仁殷勤誠加¶
於心不可以虛辭借也至夫秦用商鞅之法東弱韓魏¶
立彊天下卒車裂之(師古曰/卒終也)越用大夫種之謀禽勁吳¶
而伯中國遂誅其身是以孫叔敖三去相而不悔(師古/曰叔)¶
(敖三為楚相而三去之狐丘之封人謂之曰吾聞處官/久者士妬之祿厚者衆怨之位尊者君恨之今相國有)¶
(此三者而不得罪於楚之士衆何也叔敖曰吾三相楚/而身愈卑每益祿而施愈博位滋尊而禮愈恭是以不)¶
(得罪於/楚人也)於陵子仲辭三公為人灌園(師古曰於陵地名/也子仲陳仲子也)¶