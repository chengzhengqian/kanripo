亡度庶人之富者累鉅萬(師古曰鉅大也大萬謂萬萬/也累者兼數非止一也言其)¶
(貲財積累/萬萬也)而貧者食糟糠有國彊者兼州域而弱者喪¶
社稷至於始皇遂幷天下内興功作外攘夷狄收泰半¶
之賦(師古曰泰半/三分取其二)發閭左之戍(應劭曰秦時以適發之/名適戍先發吏有過及)¶
(贅壻賈人後以嘗有市籍者發又後以大父母父母嘗/有市籍者戍者曹輩盡復入閭取其左發之未及取右)¶
(而秦亡師古曰閭里門也言居在里門之左者一切發/之此閭左之釋應最得之諸家之義煩穢舛錯故無所)¶
(取/也)男子力耕不足糧饟(師古曰饟/古餉字)女子紡績不足衣服¶
竭天下之資財以奉其政猶未足以澹其欲也(師古曰/澹古贍)¶