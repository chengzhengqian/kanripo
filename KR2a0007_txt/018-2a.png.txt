已遵業舊臣繼踵居位(師古曰共/讀曰恭)至乎孝武元功宿將¶
畧盡會上亦興文學進拔幽𨼆公孫𢎞自海瀕而登宰¶
相(師古曰海瀕謂近海/之地瀕音頻又音賔)於是寵以列侯之爵又疇咨前¶
代詢問耆老初得周後復加爵邑自是之後宰相畢侯¶
矣元成之間晩得殷世以備賔位漢興外戚與定天下¶
侯者二人(服䖍曰吕后兄周吕侯澤建成侯釋/之師古曰與讀曰豫言豫其功也)故誓曰¶
非劉氏不王若有亡功非上所置而侯者天下共誅之¶
是以高后欲王諸吕王陵廷爭孝景將侯王氏修侯犯¶