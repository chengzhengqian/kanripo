滅(師古曰陳閔公之二十年獲麟之/嵗也其二十四年而為楚所滅)史記夏后氏之衰¶
有二龍止於夏廷而言余襃之二君也(師古曰襃/古國名)夏帝¶
卜殺之去之止之莫吉卜請其漦而藏之乃吉(應劭曰/漦沬也)¶
(鄭氏曰漦音牛齝之齝師古曰去謂驅逐/也止謂拘留也去音丘吕反漦音丑之反)於是布幣策¶
告之(師古曰奠幣為禮讀策辭而告之/也說者以為策者&KR0008;米蓋失之矣)龍亡而漦在乃¶
匵去之(師古曰匵匵也去藏也/匵音讀去音丘吕反)其後夏亡傳匵於殷周¶
三代莫𤼵至厲王末𤼵而觀之漦流于延不可除也厲¶
王使婦人臝而譟之(應劭曰羣呼曰譟師/古曰譟音先到反)漦化為𤣥黿¶