不爭罪二也呂后王諸呂欲以危劉氏辟陽侯不爭罪¶
三也臣謹為天下誅賊報母之仇伏闕下請罪文帝傷¶
其志為親故不治赦之當是時自薄太后及太子諸大¶
臣皆憚厲王厲王以此歸國益恣不用漢法出入警蹕¶
稱制自作法令數上書不遜順(師古曰數/音所角反)文帝重自切¶
責之(如淳曰/重難也)時帝舅薄昭為將軍尊重上令昭予厲王¶
書諫數之曰(師古曰數/音所具反)竊聞大王剛直而勇慈惠而厚¶
貞信多斷是天以聖人之資奉大王也甚盛不可不察¶