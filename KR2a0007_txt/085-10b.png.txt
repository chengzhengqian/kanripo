(改作/即)奈何忘國家大本背天意而從欲(師古曰從/讀曰縱)唯陛¶
下省察熟念厚為宗廟計時對者數千人(○宋祁曰姚/本改千作十)¶
永與杜欽為上第焉上皆以其書示後宫後上嘗賜許¶
皇后書采永言以責之語在外戚𫝊永既隂為大將軍¶
鳳説矣能實最高由是擢為光禄大夫永奏書謝鳳曰¶
永斗筲之材(師古曰筲竹器也斗筲喻小而不大/也解在公孫劉田傳筲音所交反)質薄¶
學朽無一日之雅左右之介(師古曰雅素也介紹也言/非宿素之交又無紹介而)¶
(進/也)將軍說其狂言(師古曰説/讀曰悦)擢之皂衣之吏厠之爭臣¶