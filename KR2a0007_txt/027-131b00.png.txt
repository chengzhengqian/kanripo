(章昭曰𤣥黑黿蜤蜴也似蛇而有足/師古曰黿似鼈而大非蛇及蜤蜴)入後宫處妾遇之¶
而孕(師古曰處妾/宫中之童女)生子懼而棄之宣王立女童䚻曰檿¶
弧萁服實亡周國(師古曰女童謡閭里之童女為歌謡/也檿山桑之有㸃文者也木弓曰弧)¶
(服盛箭者即今之歩义也萁草似荻而細/織之為服也檿音一簟反萁音基荻音敵)後有夫婦鬻¶
是器者宣王使執而僇之(師古曰鬻賣/也音弋六反)既去見處妾所¶
棄妖子聞其夜號哀而收之遂亡奔襃後襃人有罪入¶
妖子以贖是為襃姒幽王見而愛之生子伯服王廢申¶
后及太子宜咎而立襃姒伯服代之廢后之父申侯與¶