嗣立官屬皆徵入王相安樂遷長樂衛尉遂見安樂流¶
涕謂曰王立為天子日益驕溢諌之不復聽今哀痛未¶
盡(師古曰謂/新居䘮服)日與近臣飲食作樂鬬虎豹召皮軒車九¶
流驅馳東西所為誖道(師古曰誖乖/也音布内反)古制寛大臣有隐¶
退今去不得陽狂恐知身死為世戮奈何君陛下故相¶
宜極諫爭王即位二十七日卒以淫亂廢昌邑群臣坐¶
䧟王於惡不道皆誅死者二百餘人唯遂與中尉王陽¶
以數諫爭得減死髠為城旦宣帝即位乆之勃海左右¶