鬼神祐助其治也陛下聖徳天覆子愛海内然隂陽未¶
和姦邪未禁者殆論議者未丕揚先帝之盛功(師古曰/丕大也)¶
(丕字或作本言修/其本業而顯揚也)爭言制度不可用也務變更之(師古/曰更)¶
(改也○宋祁/曰也字當刪)所更或不可行而復復之(師古曰下復/音扶目反)是¶
以羣下更相是非(師古曰更/音工衡反)吏民無所信臣竊恨國家¶
釋樂成之業而虚為此紛紛也(師古曰釋廢也樂成謂/已成之業人情所樂也)¶
願陛下詳覽統業之事留神於遵制揚功以定羣下之¶
心大雅曰無念爾祖聿修厥徳(師古曰大雅文王之詩/也無念念也聿述也)¶