(醖釀也藉有所薦藉也/醖音於問反藉才夜反)及為三公直言諫爭始拜旬日¶
間上幸甘泉郊泰畤禮畢因留射獵廣德上書曰竊見¶
關東困極人民流離陛下日撞亡秦之鐘聽鄭衞之樂¶
(師古曰撞/音丈江反)臣誠悼之今士卒暴露從官勞倦願陛下亟¶
反宮(師古曰/亟急也)思與百姓同憂樂天下幸甚上即日還其¶
秋上酎祭宗廟出便門(師古曰長安城南/面西頭第一門)欲御樓船廣¶
德當乘輿車免冠頓首曰宜從橋詔曰大夫冠廣德曰¶
陛下不聽臣臣自刎以血汗車輪陛下不得入廟矣(師/古)¶