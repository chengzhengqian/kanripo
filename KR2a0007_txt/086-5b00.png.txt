共奏罷刺史更置州牧後皆復復故(師古曰又依其舊/也下復音扶目反)¶
(○宋祁曰監夲有二復字按注/宜有二復字越本無一復字)語在朱博𫝊唯内史事¶
施行多所舉奏號為煩碎不稱賢公功名略比薛宣其¶
材不及也而經術正直過之武後母在郡遣吏歸迎㑹¶
成帝崩吏恐道路有盗賊後母留止左右或譏武事親¶
不篤(師古曰左右謂/天子側近之臣)哀帝亦欲改易大臣遂策免武曰¶
君舉錯煩苛不合衆心(師古曰錯置/也音千故反)孝聲不聞惡名流¶
行無以率示四方其上大司空印綬罷歸就國後五嵗¶