秋者宗事之公孫𢎞亦頗受焉而董生為江都相自有¶
傳弟子遂之者蘭陵褚大東平嬴公廣川叚仲温呂歩¶
舒(師古曰遂謂名位成逹者○宋祁曰遂/之者當刪之字劉敞曰遂之者之字衍)大至梁相歩¶
舒丞相長史唯嬴公守學不失師法為昭帝諫大夫授¶
東海孟卿魯眭孟孟為符節令坐説灾異誅自有傳¶
嚴彭祖字公子東海下邳人也與顔安樂俱事眭孟孟¶
弟子百餘人唯彭祖安樂為明質問疑誼各持所見孟¶
曰春秋之意在二子矣孟死彭祖安樂各顓門教授(師/古)¶