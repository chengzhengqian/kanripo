立十六年而誅先是有童謡曰燕燕尾涎涎(師古曰涎/涎光澤之)¶
(貌也音/徒見反)張公子時相見木門倉琅根燕飛來啄皇孫皇¶
孫死燕啄矢成帝每微行出常與張放俱而稱富平侯¶
家故曰張公子倉琅根宫門銅鍰也(師古曰鍰/讀與環同)¶
孝元傅昭儀哀帝祖母也父河内温人蚤卒母更嫁為¶
魏郡鄭翁妻生男惲昭儀少為上官太后才人自元帝¶
為太子得進幸元帝即位立為倢伃甚有寵為人有材¶
畧善事人下至宫人左右飲酒酹地皆祝延之(師古曰/酹以酒)¶