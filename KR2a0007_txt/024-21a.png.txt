闢過試以離宫卒田其宫壖地(師古曰離宫别處之宫/非天子所常居也壖餘)¶
(也宫壖地謂外垣之内内垣之外也諸緣河壖地廟垣/壖地其義皆同守離宫卒閑而無事因令於壖地為田)¶
(也壖音/而緣反)課得穀皆多其旁田畮一斛以上令命家田三¶
輔公田(李竒曰令使也命者敎也令離宫卒敎其家田/公田也韋昭曰命謂爵命者命家謂受爵命一)¶
(爵為公士以上令得田公田/優之也師古曰令音力成反)又教邊郡及居延城(韋昭/曰居)¶
(延張掖縣也/時有甲卒也)是後邊城河東𢎞農三輔太常民皆便代¶
田用力少而得穀多至昭帝時流民稍還田野益闢頗¶
有畜積宣帝即位用吏多選賢良百姓安土歲數豐穰¶