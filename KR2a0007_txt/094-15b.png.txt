(胡帶之鉤也亦曰鮮卑亦謂/師比總一物也語有輕重耳)繡十匹錦二十匹赤綈緑¶
繒各四十匹(師古曰繒者帛之總稱/綈厚繒也音徒奚反)使中大夫意謁者¶
令肩遺單于後頃之冒頓死子稽粥立(師古曰稽音/雞粥音育)號¶
曰老上單于老上稽粥單于初立文帝復遣宗人女翁¶
主為單于閼氏(師古曰宗人女/亦諸侯王之女)使宦者燕人中行説傅¶
翁主(師古曰姓中行名説也/行音胡郎反説讀曰悦)説不欲行漢强使之説曰¶
必我也為漢患者(師古曰言我/必於漢生患)中行説既至因降單于¶
單于愛幸之初單于好漢繒絮食物中行説曰匈奴人¶