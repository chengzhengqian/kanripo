應曰我已為東帝尚誰拜不肯見盎而留軍中欲劫使¶
將盎不肯使人圍守且殺之盎得夜亡走梁(服䖍曰梁/王與吳戰)¶
(盎得/奔梁)遂歸報條侯將乘六乘傳會兵滎陽(師古曰會兵/謂集大兵傳)¶
(音張/戀反)至雒陽(○劉攽曰按此文有两至雒陽失於刪除/又按太尉云吾據滎陽然則得劇孟在滎)¶
(陽當叙在/雒陽下)見劇孟喜曰七國反吾乘傳至此不自意全¶
(師古曰意不自言/得安全至雒陽也)又以為諸侯已得劇孟孟今無動吾¶
據滎陽(師古曰言劇孟既不動/揺吾又得據滎陽也)滎陽以東無足憂者至¶
雒陽(○宋祁曰雒陽浙本作淮陽前已有雒陽此當作/淮陽夏公謂劉固善疑顧未見景本所見浙本爾)¶