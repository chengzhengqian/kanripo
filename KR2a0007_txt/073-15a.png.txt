(徠/)至止肅肅相維辟公天子穆穆(師古曰此周頌雍篇/禘太祖之詩也雍雍)¶
(和也肅肅敬也相助也辟百辟卿士也公諸侯也有來/而和者至而敬者助王禘祭是百辟諸侯也天子是時)¶
(則穆穆然/承事也)春秋之義父不祭於支庶之宅君不祭於臣¶
僕之家王不祭於下土諸侯臣等愚以為宗廟在郡國¶
宜無修臣請勿復修奏可因罷昭靈后武哀王昭哀后¶
衞思后戾太子戾后園皆不奉祠裁置吏卒守焉罷郡¶
國廟後月餘復下詔曰蓋聞明王制禮立親廟四祖宗¶
之廟萬世不毁所以明尊祖敬宗著親親也(師古曰著/亦明也)¶