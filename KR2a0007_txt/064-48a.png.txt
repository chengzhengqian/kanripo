(音許/吏反)辟如女工有綺縠音樂有鄭衛(師古曰辟/讀曰譬)今世俗¶
猶皆以此虞說耳目(師古曰虞與娱/同說讀曰悅)辭賦比之尚有仁¶
義風諭(師古曰風/讀曰諷)鳥獸草木多聞之觀賢於倡優博奕¶
逺矣頃之擢襃為諫大夫其後太子體不安苦忽忽善¶
忘不樂詔使襃等皆之太子宫虞侍太子(師古曰/之往也)朝夕¶
誦讀竒文及所自造作疾平復廼歸(師古曰復/音扶目反)太子喜¶
襃所為甘泉及洞簫頌(師古曰喜/音許吏反)令後宫貴人左右皆¶
誦讀之後方士言益州有金馬碧雞之寶可祭祀致也¶