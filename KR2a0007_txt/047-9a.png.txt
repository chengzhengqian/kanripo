得之寳曰翁主姑也法重立曰何能爲(師古曰言罪/不能至重也)遂¶
與園子姦積數歲永始中相禹奏立對外家怨望有惡¶
言有司案驗因發滛亂事奏立禽獸行請誅太中大夫¶
谷永上疏曰臣聞禮天子外屏不欲見外也(師古曰屏/謂當門之)¶
(牆以屏蔽者也外/屏於門外爲之)是故帝王之意不窺人閨門之私聽¶
聞中冓之言(應劭曰中冓材搆在堂之中也晉灼曰魯/詩以爲夜也師古曰冓謂舍之交積材木)¶
(也應說近之/冓音工豆反)春秋爲親者諱詩云戚戚兄弟莫逺具爾¶
(師古曰小雅行葦之詩也戚戚内相親也/爾近也言王之族親情無疎逺皆昵近也)今梁王年少¶