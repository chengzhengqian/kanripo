之經費(師古曰言各收其所賦稅以自供不入國朝之/倉廩府庫也經常也○宋祁曰自天子當作自)¶
(天/下)漕轉關東粟以給中都官歲不過數十萬石(師古曰/中都官)¶
(京師諸/官府也)孝惠高后之間衣食滋殖文帝即位躬脩儉節¶
思安百姓時民近戰國皆背本趨末賈誼說上曰筦子¶
曰倉廪實而知禮節(師古曰筦與管同/管子管仲之書也)民不足而可治¶
者自古及今未之嘗聞古之人曰一夫不耕或受之饑¶
一女不織或受之寒生之有時而用之亡度則物力必¶
屈(師古曰屈盡/也音其勿反)古之治天下至孅至悉也(師古曰孅細/也悉盡其事)¶