夷(師古曰元/王夷王也)厥駟有庸惟慎惟祗(孟康曰駟駟馬也尚/書車服以庸庸功也)¶
(師古曰庸亦常也卽上車/服有常同義也祗敬也)嗣王孔佚越遷于鄒(師古曰/孔甚也)¶
(佚與/逸同)五世壙僚至我節侯(應劭曰自孟至賢/五世無官壙空也)惟我節侯¶
顯徳遐聞(師古曰聞/合韻音問)左右昭宣五品以訓(師古曰左右/助也言為相)¶
(也五品五教也訓理也/左讀曰佐右讀曰佑)旣耉致位惟懿惟奐(師古曰言/以年致仕)¶
(也懿美也/奐盛也)厥賜祁祁百金洎舘(師古曰祁祁行/来貌洎及也)國彼扶¶
陽在京之東惟帝是留政謀是從繹繹六轡是列是理¶
(師古曰繹繹/和調之貌)威儀濟濟朝享天子天子穆穆是宗是師¶