猶見是嵗再失閏十一月實八月也日在鶉火周分野¶
也十四年冬有星孛在獲麟後劉歆以為不言所在官¶
失之也高帝三年七月有星孛於大角旬餘乃入劉向¶
以為是時項羽為楚王伯諸侯而漢已定三秦與羽相¶
距滎陽天下歸心於漢楚將滅故彗除王位也一曰項¶
羽阬秦卒燒宫室弑義帝亂王位故彗加之也文帝後¶
七年九月有星孛于西方其本直尾箕末指虚危長丈¶
餘及天漢十六日不見劉向以為尾宋地今楚彭城也¶