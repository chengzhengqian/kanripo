吏士爭入單于被創死軍候假丞杜勲斬單于首得漢¶
使節二及谷吉等所齎帛書諸鹵獲以畀得者(師古曰/畀予也)¶
(各以與所得人/畀音必寐反)凡斬閼氏太子名王以下千五百一十¶
八級生虜百四十五人降虜千餘人賦予城郭諸國所¶
發十五王(師古曰賦謂班予之也所發十五王/謂所發諸國之兵共圍郅支王者也)於是延¶
壽湯上疏曰臣聞天下之大義當混為一(師古曰混同/也音胡本反)¶
昔有唐虞今有彊漢匈奴呼韓邪單于已稱北藩唯郅¶
支單于叛逆未伏其辜大夏之西以為彊漢不能臣也¶