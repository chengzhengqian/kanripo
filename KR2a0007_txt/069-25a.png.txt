(師古曰卒讀/曰猝謂暴也)士不素厲則難使死敵是以先帝建列將¶
之官近戚主内異姓距外故姦軌不得萌動而破滅(師/古)¶
(曰始生/曰萌)誠萬世之長册也光禄勲慶忌行義修正柔毅¶
敦厚(師古曰和柔而能沈毅也尚書咎繇謩曰擾而/毅擾亦柔也今流俗書本柔字作果者妄改之)謀¶
慮深逺前在邊郡數破敵獲虜外夷莫不聞廼者大異¶
並見未有其應加以兵革久寢春秋大災未至而豫禦¶
之(師古曰莊十八年公追戎於濟西公羊傳曰此未有/伐中國者言追何大其未至而豫禦也○劉敞曰衍)¶
(災字宋祁曰注國/者下當添其字)慶忌宜在爪牙官以備不虞(師古曰/虞度也)¶