令還婦里中為之語曰東家有樹王陽婦去東家棗完¶
去婦復還其厲志如此吉與貢禹為友世稱王陽在位¶
貢公彈冠(師古曰彈冠/者言入仕也)言其取舍同也(師古曰取進趣/也舍止息也)¶
元帝初即位遣使者徴貢禹與吉吉年老道病卒上悼¶
之復遣使者弔祠云初吉兼通五經能為騶氏春秋以¶
詩論語教授好梁丘賀説易令子駿受焉駿以孝廉為¶
郎左曹陳咸薦駿賢父子經明行修宜顯以厲俗光禄¶
勲匡衡亦舉駿有專對材(師古曰專對謂見問即對無/所疑也論語稱孔子曰使於)¶