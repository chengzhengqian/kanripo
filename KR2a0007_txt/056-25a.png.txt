已食祿又奪園夫紅女利虖(師古曰紅/讀曰工)古之賢人君子¶
在列位者皆如是是故下髙其行而從其敎民化其廉¶
而不貪鄙及至周室之衰其卿大夫緩於誼而急於利¶
亡推讓之風而有爭田之訟故詩人疾而刺之曰節彼¶
南山惟石巖巖赫赫師尹民具爾瞻(師古曰小雅節南/山之詩也節髙峻)¶
(貌巖巖積石貌赫赫顯盛也師尹周太師尹氏也/言三公之位人所瞻仰若山之髙也節音才結反)爾好¶
誼則民鄉仁而俗善(師古曰爾汝/也鄉讀曰嚮)爾好利則民好邪而¶
俗敗由是觀之天子大夫者下民之所視效逺方之所¶