然羣臣黎庶靡不壹意北面而歸心猶謙辭固譲而後¶
卽位削亂秦之迹興三代之風是以百姓晏然咸獲嘉¶
福徳莫盛焉高皇帝為漢太祖孝文皇帝為太宗世世¶
承祀傳之無窮朕甚樂之孝宣皇帝為孝昭皇帝後於¶
義壹體(師古曰一體謂俱為昭也禮孫與祖俱為昭宣/帝之於昭帝為從孫故云於義一體○劉攽曰)¶
(予謂此言壹體者以孝宣為昭帝/後臣子壹體也尋其文自可見)孝景皇帝廟及皇考¶
廟皆親盡其正禮儀𤣥成等奏曰祖宗之廟世世不毁¶
繼祖以下五廟而迭毁今高皇帝為太祖孝文皇帝為¶