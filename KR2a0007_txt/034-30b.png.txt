為豨所詿誤劫畧者上自擊豨破之語在髙紀初上如¶
邯鄲擊豨(師古曰/如往也)燕王綰亦擊其東北豨使王黄求救¶
匈奴綰亦使其臣張勝使匈奴言豨等軍破勝至胡故¶
燕王臧荼子衍亡在胡見勝曰公所以重於燕者以習¶
胡事也燕所以乆存者以諸侯數反兵連不決也今公¶
為燕欲急滅豨等豨等已盡次亦至燕公等亦且為虜¶
矣公何不令燕且緩豨而與胡連和事寛得長王燕即¶
有漢急可以安國勝以為然廼私令匈奴兵擊燕綰疑¶