氣尤急(如淳曰吕氏春秋荆人鬼越人/禨今之巫祝禱祠淫祀之比也)近世十二諸侯¶
七國相王言從横者繼踵而占天文者因時務論書傳¶
故其占驗鱗雜米鹽亡可錄者周卒為秦所滅始皇之¶
時十五年間彗星四見久者八十日長或竟天後秦遂¶
以兵内兼六國外攘四夷死人如亂麻又熒惑守心及¶
天市芒角色赤如雞血始皇既死適庶相殺二世即位¶
殘骨肉戮將相太白再經天因以張楚並興兵相跆籍¶
(蘇林曰/跆音臺)秦遂以亡項羽救鉅鹿枉矢西流枉矢所觸天¶