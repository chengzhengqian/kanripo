(欲全其人而/身自不降)魏豹亡走楚楚懐王予豹數千人復徇魏¶
地項羽已破秦兵降章邯豹下魏二十餘城立為魏王¶
(師古曰項/羽立之)豹引精兵從項羽入闗羽封諸侯欲有梁地¶
(師古曰羽欲/自取梁地)廼徙豹於河東都平陽為西魏王漢王還¶
定三秦渡臨晉豹以國屬焉遂從擊楚於彭城漢王敗¶
還至滎陽豹請視親病(師古曰親/謂母也)至國則絶河津畔漢¶
漢王謂酈生曰緩頰往説之酈生往豹謝曰人生一世¶
閒如白駒過隙(師古曰言其速疾也白/駒謂日景也隙壁際也)今漢王嫚侮人¶