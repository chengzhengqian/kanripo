(師古曰/猥曲也)以三者揆之殆非人情疑有所迫切過誤失言¶
文吏躡尋不得轉移萌牙之時加恩勿治上也(如淳曰/覆蓋之)¶
(則計/之上)既已案驗舉憲宜及王辭不服詔廷尉選上徳通¶
理之吏更審考清問著不然之效定失誤之法(師古曰/著明也)¶
而反命於下吏(師古曰使者還反以/清白之狀付有司也)以廣公族附疏之¶
徳爲宗室刷汙亂之耻(師古曰刷謂拭刷/除之也音所劣反)甚得治親之¶
誼天子由是寝而不治居數歲元延中立復以公事怨¶
相掾及雎陽丞使奴殺之殺奴以滅口凡殺三人傷五¶