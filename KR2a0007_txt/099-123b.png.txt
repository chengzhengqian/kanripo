之中也莽怒使虎賁扶祿出然頗采其言左遷魯匡為¶
五原卒正以百姓怨非故六筦非匡所獨造莽厭衆意¶
而出之(師古曰厭滿/也音一艷反)初四方皆以饑寒窮愁起為盜賊¶
稍稍羣聚常思嵗孰得歸鄉里衆雖萬數亶稱巨人從¶
事三老祭酒(師古曰亶讀曰/但言不為大號)不敢略有城邑轉掠求食¶
日闋而已(師古曰闋盡也隨曰/而盡也闋音空穴反)諸長吏牧守皆自亂鬭¶
中兵而死(師古曰/中傷也)賊非敢欲殺之也而莽終不諭其故¶
(師古曰不/曉此意也)是嵗大司馬士按章豫州(師古曰有上章相/告者就而按治之)¶