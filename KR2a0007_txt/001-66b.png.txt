(敞曰知與之者知所以與之之術也豨將皆故賈人賈/人嗜利乃多以金購之○宋祁曰吾知與之矣南本知)¶
(字下有/易字)乃多以金購豨將(師古曰購設/賞募也音搆)豨將多降¶
十一年冬上在邯鄲豨將侯敞將萬餘人游行王黄將¶
騎千餘軍曲逆(文穎曰今中/山蒲隂是也)張春將卒萬餘人度河攻¶
聊城(師古曰即今/博州聊城縣)漢將軍郭蒙與齊將擊大破之太尉¶
周勃道太原入定代地(師古曰道/由太原也)至馬邑馬邑不下攻¶
殘之(師古曰殘謂多所殺戮也/○宋祁曰馬邑或作高邑)豨將趙利守東垣高祖¶
攻之不下卒罵上怒城降卒罵者斬之諸縣堅守不降¶