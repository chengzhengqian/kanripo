治兵振旅之事也古人有言天生五材民並用之(師古/曰五)¶
(材金木水/火土也)廢一不可誰能去兵鞭扑不可弛於家(師古/曰弛)¶
(放也音/式爾反)刑罰不可廢於國征伐不可偃於天下用之有¶
本末行之有逆順耳孔子曰工欲善其事必先利其器¶
(師古曰論語/載孔子之言)文德者帝王之利器威武者文德之輔助¶
也夫文之所加者深則武之所服者大德之所施者博¶
則威之所制者廣三代之盛至於刑錯兵寢者其本末¶
有序帝王之極功也(師古曰刑錯兵寢/皆謂置而弗用也)昔周之法建三¶