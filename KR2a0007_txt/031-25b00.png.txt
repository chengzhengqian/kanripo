廹之榖泗水(臣瓚曰二水皆/在沛郡彭城)漢軍皆南走山(師古曰走/趣也音奏)¶
楚又追擊至靈辟東睢水上(師古曰/睢音雖)漢軍郤為楚所擠¶
(臣瓚曰擠排也師古曰/音子詣反又音子奚反)多殺漢卒十餘萬皆入睢水睢¶
水為不流(師古曰言殺人/多填於水中)漢王乃與數十騎遁去語在¶
髙紀太公吕后閒求漢王(師古曰間/行而求之)反遇楚軍楚軍與¶
歸羽常置軍中漢王稍收散卒蕭何亦發闗中卒悉詣¶
滎陽戰京索間(師古曰索/音山各反)敗楚楚以故不能過滎陽而¶
西漢軍滎陽築甬道取敖倉食三年羽數撃絶漢甬道¶