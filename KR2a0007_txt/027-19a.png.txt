合浦後許皇后坐巫蠱廢而趙飛燕為皇后妹為昭儀¶
賊害皇子成帝遂亡嗣皇后昭儀皆伏辜一曰鐵飛屬¶
金不從革昭帝元鳳元年燕城南門災劉向以為時燕¶
王使邪臣通於漢為讒賊謀逆亂南門者通漢道也天¶
戒若曰邪臣往來為姦讒於漢絶亡之道也燕王不寤¶
卒伏其辜元鳳四年五月丁丑孝文廟正殿災劉向以¶
為孝文太宗之君與成周宣榭火同義先是皇后父車¶
騎將軍上官安安父左將軍桀謀為逆大將軍霍光誅¶