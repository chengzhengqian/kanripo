宣室齋居而決事(如淳曰宣室布政敎之室也重用刑/故齋戒以決事晉灼曰未央宫中有)¶
(宣室殿師古曰賈誼傳亦云受釐坐宣/室蓋其殿在前殿之側也齋則居之)獄刑號為平矣¶
時涿郡太守鄭昌上疏言聖王置諫爭之臣者非以崇¶
德防逸豫之生也立法明刑者非以為治救衰亂之起¶
也今明主躬垂明聽雖不置廷平獄將自正若開後嗣¶
不若刪定律令(師古曰刪刋也有不/便者則刋而除之)律令一定愚民知¶
所避姦吏無所弄矣今不正其本而置廷平以理其末¶
也政衰聽怠則廷平將招權而為亂首矣(蘇林曰招音/翹翹舉也猶)¶