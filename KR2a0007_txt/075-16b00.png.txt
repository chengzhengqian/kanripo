明聖虚静以待物至萬事雖衆何聞而不諭(師古曰諭/謂暁解之)¶
豈況乎執十二律而御六情於以知下參實亦甚優矣¶
萬不失一自然之道也廼正月癸未日加申有暴風從¶
西南來未主姦邪申主貪狼風以大隂下抵建前是人¶
主左右邪臣之氣也(張晏曰初元二年歲在甲戌正月/二十二日癸未也太隂在太歲後)¶
(孟康曰時太隂在未月建在寅風從未下至寅南也建/為主氣太隂臣氣也加主氣是人主左右邪臣驗也晉)¶
(灼曰癸未日風未辰/也時加申張說是也)平昌侯比三來見臣皆以正辰加¶
邪時辰為客時為主人以律知人情王者之秘道也(張/晏)¶