分争患廼益生王不聽遂發使約齊甾川膠東濟南皆¶
許諾諸侯既新削罰震恐多怨錯及削吳會稽豫章郡¶
書至則吳王先起兵誅漢吏二千石以下膠西膠東甾¶
川濟南楚趙亦皆反發兵西齊王後悔背約城守濟北¶
王城壊未完其郎中令劫守王不得發兵膠西王膠東¶
王為渠率(師古曰/渠大也)與甾川濟南共攻圍臨甾趙王遂亦¶
隂使匈奴與連兵七國之發也吳王悉其士卒(師古曰/悉盡也)¶
(盡發/使行)下令國中曰寡人年六十二身自將少子年十四¶