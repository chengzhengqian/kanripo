三年一用太牢祠三一天一地一泰一天子許之令太¶
祝領祠之於忌泰一壇上如其方後人復有言古天子¶
常以春解祠祠黄帝用一梟破鏡(張晏曰黄帝五帝之/首也歲之始也梟惡)¶
(逆之鳥方士虛誕云以歲始祓除凶災令神仙之帝食/惡逆之物使天下為逆者破滅訖竟無有遺育也孟康)¶
(曰梟鳥名食母破鏡獸名食父黄帝欲絶其類使百吏/祠皆用之破鏡如貙而虎眼如淳曰漢使東郡送梟五)¶
(月五日作梟羮以賜百官以其惡鳥故食/之也師古曰解祠者謂祠祭以解罪求福)㝠羊用羊祠¶
馬行用一青牡馬泰一臯山山君用牛武夷君用乾魚¶
陰陽使者以一牛(孟康曰陰/陽之神也)令祠官領之如其方而祠¶