(讀曰示繇/讀曰由)古之正法五伯三王之辠人也而六國五伯¶
之辠人也(師古曰伯讀曰/霸下皆類此)夫四豪者又六國之辠人也¶
况於郭觧之倫以匹夫之細竊生殺之權其辠已不容¶
於誅矣觀其温良泛愛振窮周急謙退不伐亦皆有絶¶
異之姿惜乎不入於道徳茍放縱於末流殺身亡宗非¶
不幸也自魏其武安淮南之後天子切齒衛霍改節然¶
郡國豪桀處處各有京師親戚冠葢相望亦古今常道¶
莫足言者唯成帝時外家王氏賔客為盛而樓䕶為帥¶