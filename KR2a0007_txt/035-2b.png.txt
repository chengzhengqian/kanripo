(曰以計畫干之文穎曰以工畫得寵也師古/曰共為計䇿欲以求王服説是也畫音獲)澤大説之¶
(師古曰説/讀曰悦)用金二百斤為田生夀(師古曰因飲酒/獻夀而與之金)田生¶
已得金即歸齊二嵗澤使人謂田生曰弗與矣(孟康曰/與黨與)¶
(也言不復與我為友也文穎曰不/復與汝相知也師古曰孟説是也)田生如長安不見澤¶
而假大宅令其子求事吕后所幸大謁者張卿(如淳曰/奄人也)¶
(○宋祁曰南本浙本並作張澤卿澤或作釋卿按周勃/傳宦者令張釋諭告顔注曰荆燕吳傳云張澤今此作)¶
(釋未知孰是然則此宜作澤卿矣但釋澤二字/不知何從後云今卿最幸疑卿是字釋其名也)居數月¶
田生子請張卿臨親脩具(師古曰親父/也具供具也)張卿往見田生¶