(字書忮恨/也之豉反)貪財而慕埶故犯法者衆姦邪不止雖嚴刑¶
峻法猶不為變此非其天性有由然也(師古曰非其天/性自惡由上失)¶
(於教/化耳)臣竊考國風之詩周南召南被賢聖之化深故篤¶
於行而廉於色(師古曰篤厚也謂樂得淑女以配/君子憂在進賢不滛其色之類也)鄭伯¶
好勇而國人暴虎(師古曰詩鄭風太叔于田之篇曰禮/裼暴虎獻于公所將叔無狃戒其傷)¶
(汝襢裼肉袒也暴虎空手以搏之也公鄭莊公也將請/也叔莊公之弟太叔也狃&KR1016;也汝亦太叔也言以莊公)¶
(好勇之故太叔肉袒空手搏虎取而獻之國人愛叔故/請之曰勿&KR1016;為之恐傷汝也襢音袒裼音錫字並從衣)¶
(將音千羊反狃音女九反○宋祁/曰注文中三虎字浙本並作鼔字)秦穆貴信而士多從¶