(遇吕尚於渭陽與語大恱曰吾/太公望子久矣故號曰太公望)齊甯激聲於康衢漢良¶
受書於邳沂(鄭氏曰五逹曰康四逹曰衢晉灼曰沂崖/也下邳水之崖也師古曰齊寗寗戚也聲)¶
(激謂叩角所歌也沂音牛斤反○蕭該音義曰康韋昭/曰五逹為康呼坑反該案事出爾雅該讀康如字未詳)¶
(韋氏音沂韋昭作垠曰/垠限也謂橋也吾恩反)皆竢命而神交匪詞言之所信¶
(師古曰信合韻音新○蕭該/音義曰詞字書曰古辭字)故能建必然之䇿展無窮¶
之勲也近者陸子優繇新語以興(鄭氏曰優繇不仕也/師古曰繇讀與由同)¶
董生下帷發藻儒林劉向司籍辯章舊聞揚雄覃思法¶
言太𤣥(師古曰覃/大也深也)皆及峕君之門闈究先聖之壺奥(應/劭)¶