(毛據説文自訓而字為頰毛耳象毛之形至耐/字直釋云罪不至髠則顏謬意而誤説文明矣)民産子¶
復勿事二歲(師古曰勿事/不役使也)二月至長安蕭何治未央宫¶
立東闕北闕前殿武庫太倉(師古曰未央殿雖南嚮而/上書奏事謁見之徒皆詣)¶
(北闕公車司馬亦在北焉是則以北闕為正門而又有/東門東闕至於西南兩面無門闕矣蓋蕭何初立未央)¶
(宫以厭勝之/術理宜然乎)上見其壯麗甚怒謂何曰天下匈匈勞苦¶
數歲成敗未可知(師古曰匈匈/喧擾之意)是何治宫室過度也何¶
曰天下方未定故可因以就宫室(師古曰/就成也)且夫天子以¶
四海為家非令壯麗亡以重威且亡令後世有以加也¶