所謂憂其末而忘其本者也朝無爭臣則不知過國無¶
逹士則不聞善(師古曰逹士謂/逹於政事也)願陛下選明經術温故¶
知新通於幾微謀慮之士以為内臣與參政事諸侯聞¶
之則知國家納諫憂政亡有闕遺若此不怠成康之道¶
其庶幾乎(師古曰周成康二王致太/平也○宋祁曰乎一作矣)外郡不治豈足憂¶
哉書聞徵入守少府宣帝察望之經明持重論議有餘¶
材任宰相(師古曰/任堪也)欲詳試其政事復以為左馮翊望之¶
從少府出為左遷恐有不合意即移病(師古曰移病謂/移書言病一曰)¶