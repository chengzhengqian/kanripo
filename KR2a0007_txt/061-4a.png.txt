多竒物土著頗與中國同俗而兵弱貴漢財物其北則¶
大月氏康居之屬兵彊可以賂遺設利朝也(師古曰設/施也施之)¶
(以利誘/令入朝)誠得而以義屬之(師古曰謂/不以兵革)則廣地萬里重九¶
譯致殊俗威徳徧於四海天子欣欣以騫言為然廼令¶
因蜀犍為發間使數道竝出(師古曰間使者/求間隙而行)出駹出莋¶
出徙卭出僰(師古曰皆夷種名駹音尨莋音材各反徙/音斯僰音蒲北反○宋祁云新本卭字上)¶
(有出/字)皆各行一二千里其北方閉氐莋(服䖍曰漢使見/閉於夷也師古)¶
(曰氐與莋二種也○/宋祁云越本無行字)南方閉巂昆明(師古曰巂昆明亦/皆夷種名也巂音)¶