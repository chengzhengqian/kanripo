禮即傅大后同母弟也太后以親戚故欲其有子然終¶
無有唯丁姬河平四年生哀帝丁姬為帝太后兩兄忠¶
明明以帝舅封陽安侯忠蚤死封忠子滿為平周侯太¶
后叔父憲望望為左將軍憲為太僕明為大司馬票騎¶
將軍輔政丁氏侯者凡二人大司馬一人將軍九卿二¶
千石六人侍中諸曹亦十餘人丁傅以一二年間暴興¶
尤盛然哀帝不甚假以權埶權埶不如王氏在成帝世¶
也建平二年丁太后崩上曰詩云穀則異室死則同穴¶