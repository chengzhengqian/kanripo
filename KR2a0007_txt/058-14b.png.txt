(師古曰/郤退也)掾史莫知所為寛為言其意掾史因使寛為奏¶
奏成讀之皆服(○宋祁曰越/本無一奏字)以白廷尉湯湯大驚召寛¶
與語乃竒其材以為掾上寛所作奏即時得可異日湯¶
見上問曰前奏非俗吏所及誰為之者湯言兒寛上曰¶
吾固聞之久矣湯由是鄉學(師古曰鄉/讀曰嚮)以寛為奏讞掾¶
以古法義決疑獄甚重之及湯為御史大夫以寛為掾¶
舉侍御史見上語經學上説之(師古曰説/讀曰悦)從問尚書一¶
篇擢為中大夫遷左内史寛既治民勸農業緩刑罰理¶