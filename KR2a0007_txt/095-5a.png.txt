(令其/親附)天子注意焉及至南粤反上使馳義侯因犍為發¶
南夷兵且蘭君恐逺行旁國虜其老弱(師古曰恐發兵/與漢行後其國)¶
(空虛而旁國來㓂鈔取/其老弱也且音子餘反)乃與其衆反殺使者及犍為太¶
守漢廼發巴蜀罪人嘗擊南粤者八校尉擊之會越已¶
破漢八校尉不下中郎將郭昌衛廣引兵還行誅隔滇¶
道者且蘭(師古曰言因軍/行而便誅之也)斬首數萬遂平南夷為䍧柯¶
郡夜郎侯始倚南粤南粤已滅還誅反者(師古曰謂軍/還而誅且蘭)¶
夜郎遂入朝上以為夜郎王南粤破後及漢誅且蘭卭¶