歲之衰周繼暴秦之餘敝民漸漬惡俗貪饕險詖不閑¶
義理(師古曰貪甚曰饕言行險曰/詖饕音吐髙反詖音彼義反)不示以大化而獨歐¶
以刑罰終已不改(師古曰&KR0008;/與驅同)故曰導之以禮樂而民和¶
睦(師古曰孝經載/孔子之言也)初叔孫通將制定禮儀見非於齊魯¶
之士然卒為漢儒宗業垂後嗣斯成法也成帝以向言¶
下公卿議㑹向病卒丞相大司空奏請立辟廱案行長¶
安城南(師古曰行/音下更反)營表未作遭成帝崩羣臣引以定謚¶
(孟康曰謚法曰安民立政曰成帝欲立辟/廱未就而崩羣臣議諡引為美謂之成)及王莽為宰¶