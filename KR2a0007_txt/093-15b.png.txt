就第遂以賢代明為大司馬衞將軍冊曰朕承天序惟¶
稽古建爾于公以為漢輔往悉爾心統辟元戎(師古曰/悉盡也)¶
(統領也辟君也元戎大衆也言為/元戎之主而統之也辟音必亦反)折衝綏逺匡正庶事¶
允執其中天下之衆受制於朕以將為命以兵為威可¶
不慎與(師古曰與/讀曰歟)是時賢年二十二雖為三公常給事¶
中領尚書百官因賢奏事以父恭不宜在卿位徙為光¶
祿大夫秩中二千石弟寛信代賢為駙馬都尉董氏親¶
屬皆侍中諸曹奉朝請寵在丁傅之右矣(師古曰/右上也)明年¶