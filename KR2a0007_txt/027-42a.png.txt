十五年邾隐公朝於魯執玉高其容仰公受玉卑其容¶
俯(師古曰隐公邾子益/也玉謂朝者之贄)子贛觀焉(師古曰子贛孔子弟/子端木賜也贛音貢)¶
曰以禮觀之二君者皆有死亡焉夫禮死生存亡之體¶
也將左右周旋進退俯仰於是虖取之朝祀喪戎於是¶
虖觀之今正月相朝而皆不度心已亡矣(師古曰不度/不合法度)¶
嘉事不體何以能乆(師古曰嘉事嘉禮之事謂朝/祀也不體不得身體之節)高仰¶
驕也卑俯替也(師古曰替/廢惰也)驕近亂替近疾君為主其先¶
亡虖(師古曰是年五月定公薨哀公/七年秋伐邾以邾子益來也)庶徵之恒雨劉歆¶