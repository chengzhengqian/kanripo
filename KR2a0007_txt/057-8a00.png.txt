(草也生水中揚州有之/師古曰奄音淹蕕音猶)衆物居之不可勝圖(師古曰勝/舉也不可)¶
(盡舉而圖寫/之言其多也)其西則有涌泉清池激水推移(郭璞曰波/抑揚也)¶
外發夫容䔖華内隱鉅石白沙(應劭曰夫容蓮華也䔖/芰也師古曰鉅大也)¶
其中則有神龜蛟鼉毒冒鼈黿(張揖曰蛟狀魚身而蛇/尾皮有珠鼉似蜥蜴而)¶
(大身有甲皮可作鼓毒冒似觜蠵甲有文黿似鼈而大/師古曰張説蛟者乃是鮫魚非蛟龍之蛟也蛟觧在武)¶
(紀鼉音徒何反又音大河反毒音代冒音妹他皆倣此/○宋祁曰徒何大河二反是一音疑上云徒丹反丹何)¶
(近而相亂上林/靈鼉亦自有注)其北則有隂林巨樹楩柟豫章(服䖍曰/隂林山)¶
(北之林也豫章大木也生七年乃可知師古曰隂林言/其樹木衆而且大常多隂也楩音便又音歩田反即今)¶