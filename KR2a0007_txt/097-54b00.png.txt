末有皇子萬歳之後未能持國(師古曰末晩暮也/萬歳言晏駕也)權柄¶
之重制於女主女主驕盛則耆欲無極(師古曰耆/讀曰嗜)少主¶
幼弱則大臣不使(師古曰不使不/可使從命也)世無周公抱負之輔¶
恐危社稷傾亂天下知陛下有賢聖通明之徳仁孝子¶
愛之恩懐獨見之明内斷於身故廢後宫就館之漸絶¶
㣲嗣禍亂之根(師古曰微嗣/者謂幼主也)乃欲致位陛下以安宗廟¶
愚臣旣不能深援安危定金匱之計(師古曰愚臣謂觧/光等也援引也金)¶
(匱言長久之法可蔵於/金匱石室者也援音爰)又不知推演聖徳述先帝之志¶