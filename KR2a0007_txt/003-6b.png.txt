禄善使人劫商令寄紿説禄(師古曰/紿誑也)曰高帝與呂后共¶
定天下劉氏所立九王呂氏所立三王皆大臣之議事¶
已布告諸侯王諸侯王以為宜今太后崩帝少足下不¶
急之國守藩(師古曰/之往也)廼為上將將兵留此為大臣諸侯¶
所疑何不速歸將軍印以兵屬太尉(師古曰屬/音之欲反)請梁王¶
亦歸相國印與大臣盟而之國齊兵必罷大臣得安足¶
下高枕而王千里此萬世之利也禄然其計使人報産¶
及諸呂老人或以為不便計猶豫(師古曰猶獸名也爾/雅曰猶知&KR1393;善登木)¶