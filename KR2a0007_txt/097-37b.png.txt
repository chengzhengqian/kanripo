(之宫故其財物皇后不得取也今/言者謂詔書新有所限約之言)言妾家府亦不當得¶
妾竊惑焉(師古曰此言/謂家吏之言)幸得賜湯沐邑以自奉養亦小¶
發取其中何害於誼而不可哉又詔書言服御所造皆¶
如竟寧前吏誠不能揆其意即且令妾被服所爲不得¶
不如前(師古曰詔書夲云奢儉之制如竟寧耳而吏/乃謂衣服處置一一如之也被音皮義反)設¶
妾欲作某屏風張於某所曰故事無有或不能得則必¶
繩妾以詔書矣(師古曰言或有所求吏不/肯備因云詔書不許也)此二事誠不¶
可行唯陛下省察宦吏忮佷必欲自勝(師古曰宦吏奄/人為皇后吏也)¶