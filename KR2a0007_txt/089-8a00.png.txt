(代及損/傷之也)許丞老病聾(如淳曰/許縣丞)督郵白欲逐之霸曰許丞¶
廉吏雖老尚能拜起送迎正頗重聽何傷且善助之毋¶
失賢者意或問其故霸曰數易長吏送故迎新之費及¶
姦吏縁絶簿書盗財物(師古曰縁因也因交代之際/而棄匿簿書以盗官物也)公¶
私費耗甚多皆當出於民所易新吏又未必賢或不如¶
其故徒相益為亂凡治道去其泰甚者耳霸以外寛内¶
明得吏民心户口歲増治為天下第一徵守京兆尹秩¶
二千石坐發民治馳道不先以聞又發騎士詣北軍馬¶