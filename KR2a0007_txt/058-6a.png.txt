尚竊遲之上異其言時方通西南夷巴蜀苦之詔使𢎞¶
視焉還奏事盛毁西南夷無所用上不聽每朝㑹議開¶
陳其端使人主自擇不肻面折庭爭於是上察其行慎¶
厚辯論有餘習文法吏事緣飾以儒術(師古曰緣飾者/譬之於衣加純)¶
(緣/者)上説之(師古曰説/讀曰悦)一歲中至左内史𢎞奏事有所不¶
可不肻庭辯(師古曰不於朝廷顯辯論之○/宋祁曰庭當作廷後庭詰並同)常與主爵¶
都尉汲黯請間(師古曰求/空隙之暇)黯先發之𢎞推其後上常説¶
(師古曰説/讀曰悦)所言皆聽以此日益親貴嘗與公卿約議(師/古)¶