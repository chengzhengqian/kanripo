僕大農各置農官往往即郡縣比没入田田之(師古曰/即就也)¶
(比謂比者/所没入也)其没入奴婢分諸苑養狗馬禽獸及與諸官¶
官益雜置多(如淳曰水衡少府太僕司農皆有農官是/為多也師古曰此說非也謂雜置官員分)¶
(掌衆事耳/非農官也)徒奴婢衆而下河漕度四百萬石及官自糴¶
廼足(師古曰度計/也音大各反)所忠言世家子弟富人或鬭雞走狗¶
馬弋獵博戲亂齊民(如淳曰世家謂世世有祿秩家也/齊等也無有貴賤謂之齊民若今)¶
(言平民矣晉灼曰中國被敎齊整之民也師古曰所姓/也忠名也武帝之近臣郊祀志云公孫卿因所忠言寶)¶
(鼎石慶傳云欲請詔近臣所忠廣川王傳云言漢公卿/及幸臣所忠司馬相如傳云所忠往取書考其蹤迹此)¶