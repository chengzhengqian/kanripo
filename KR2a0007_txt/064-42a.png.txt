王襃字子淵蜀人也宣帝時修武帝故事講論六蓺羣¶
書博盡竒異之好徵能為楚辭九江被公(師古曰被姓/也音皮義反)¶
召見誦讀益召高材劉向張子僑華龍栁襃等待詔金¶
馬門(師古曰華/音戸化反)神爵五鳯之間天下殷富數有嘉應上¶
頗作歌詩欲興協律之事丞相魏相奏言知音善鼓雅¶
琴者勃海趙定梁國龔德皆召見待詔於是益州刺史¶
王襄欲宣風化於衆庶聞王襃有俊材請與相見使襃¶
作中和樂職宣布詩(師古曰中和者言政治和平也樂/職者言百官各得其職也宣布者)¶