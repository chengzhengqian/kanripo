史大夫朱博為丞相少府趙𤣥為御史大夫臨延登受¶
策有大聲如鐘鳴(師古曰延入而登殿也漢舊儀云丞/相御史大夫初拜皇帝延登親詔也)¶
殿中郎吏陛者皆聞焉(師古曰陛者謂/執兵列於陛側)上以問黄門侍¶
郎揚雄李尋尋對曰洪範所謂鼓妖者也師法以為人¶
君不聰為衆所惑空名得進則有聲無形不知所從生¶
其傳曰嵗月日之中則正卿受之今以四月日加辰巳¶
有異是為中焉正卿謂執政大臣也宜退丞相御史以¶
應天變然雖不退不出期年其人自䝉其咎(師古曰期/年十二月)¶