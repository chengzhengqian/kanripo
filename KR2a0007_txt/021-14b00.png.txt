(肉者環之實好/者環之虛十字)周旋無端終而復始無窮已也銖者物¶
繇忽微始至於成著可殊異也兩者兩黄鐘律之重也¶
(李竒曰黄鐘之管重十二/銖兩十二得二十四也)二十四銖而成兩者二十四¶
氣之象也斤者明也三百八十四銖易二篇之爻隂陽¶
變動之象也十六兩成斤者四時乘四方之象也鈞者¶
均也陽施其氣隂化其物皆得其成就平均也權與物¶
均重萬一千五百二十銖當萬物之象也四百八十兩¶
者六旬行八節之象也(孟康曰六甲爲六旬一嵗冇八/節六甲周行成嵗以六乘八節)¶