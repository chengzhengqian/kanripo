(云内官長丞初屬少府中屬主/爵後屬宗正賜者其長之名)時昭帝幼大將軍霍光¶
秉政惡之下其書廷尉奏賜孟妄設祅言惑衆大逆不¶
道皆伏誅後五年孝宣帝興於民間卽位徵孟子為郎¶
夏侯始昌魯人也通五經以齊詩尚書教授自董仲舒¶
韓嬰死後武帝得始昌甚重之始昌明於隂陽先言柏¶
梁臺災日至期日果災時昌邑王以少子愛上為選師¶
始昌為太傅年老以壽終族子勝亦以儒顯名¶
夏侯勝(○宋祁云陸徳明論語序釋文夏户/雅反勝音升或式澄反一作升澄反)字長公初¶