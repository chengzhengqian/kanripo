人愛寵偏於一人則繼嗣之路不廣而嫉妬之心興矣¶
如此則匹婦之說不可勝也(師古曰匹婦一婦人也○/宋祁曰說别本浙本作謀)¶
唯陛下純徳普施無欲是從(師古曰從讀曰縱/不縦心于所欲也)此則衆¶
庶咸說(師古曰說/讀曰恱)繼嗣日廣而海内長安萬事之是非¶
何足備言(師古曰如此則細/故萬端不足憂也)欽以前事病賜帛罷後為¶
議郎復以病免徵詣大將軍莫府國家政謀鳳常與欽¶
慮之(師古曰/慮計也)數稱達名士王駿韋安世王延世等(師古/曰王)¶
(駿王陽子也韋安世韋賢之孫方山之子也王延世即/成帝時塞河堤者也○宋祁曰一本只云王延無世字)¶