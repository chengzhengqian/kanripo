舉陵夷廉恥相冒(師古曰/冒蒙也)武力進用法嚴令具興利之¶
臣自此而始(師古曰謂桑𢎞羊東/郭咸陽孔僅之屬也)其後衞青歲以數萬¶
騎出擊匈奴遂取河南地築朔方時又通西南夷道作¶
者數萬人千里負擔餽饟(師古曰餽亦饋/字饟古餉字)率十餘鍾致¶
一石(師古曰言其/勞費用功重)散幣於卭僰㠯輯之(應劭曰卭屬臨/卭僰屬犍為晉)¶
(灼曰僰音蒲賊反師古曰本西南夷兩種也卭/今卭州也僰今僰道縣也輯與集同謂安定也)數歲而¶
道不通蠻夷因㠯數攻吏發兵誅之(○宋祁曰發兵/誅之當去兵字)悉¶
巴蜀租賦不足以更之(李竒曰不足用終更其事也韋/昭曰更續也師古曰二說並非)¶