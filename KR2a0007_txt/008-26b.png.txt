(字/)書不云乎雖休勿休祗事不怠(師古曰周書吕刑之/辭言雖見褒美勿自)¶
(以為有徳美當敬/於事無怠惰也)公卿大夫其朂焉(師古曰/朂勉也)減天下口¶
錢赦殊死以下賜民爵一級女子百戸牛酒大酺五日¶
加賜鰥寡孤獨髙年帛置西河北地屬國以處匈奴降¶
者¶
四年春正月廣陵王胥有罪自殺匈奴單于稱臣遣弟¶
谷蠡王入侍(服䖍曰谷音鹿韋昭曰蠡音如鹿反/師古曰谷服音是也蠡音洛奚反)以邉¶
塞亡寇減戍卒什二大司農中丞耿夀昌奏設常平倉¶