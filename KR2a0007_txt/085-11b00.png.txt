鳳輔政尤與永善陽朔中鳳薨鳳病困薦從弟御史大¶
夫音以自代上從之以音為大司馬車騎將軍領尚書¶
事而平阿侯譚位特進領城門兵永聞之與譚書曰君¶
侯躬周召之徳執管晏之操(師古曰召讀曰/邵其下亦同)敬賢下士¶
樂善不倦(師古曰下/音胡亞反)宜在上將久矣以大將軍在故抑¶
鬱於家不得舒憤今大將軍不幸蚤薨(師古曰蚤/古早字)絫親¶
疏序材能宜在君侯(師古曰絫古累字累親/疏謂積累其次而計之)拜吏之日¶
京師士大夫悵然失望此皆永等愚劣不能襃揚萬分¶