祿大夫劉向校經傳諸子詩賦步兵校尉任宏校兵書¶
太史令尹咸校數術(師古曰占/卜之書)侍醫李柱國校方技(師/古)¶
(曰醫藥/之書也)每一書已(師古曰/已畢也)向輙條其篇目撮其指意録¶
而奏之(師古曰撮縂取/也音千括反)會向卒哀帝復使向子侍中奉¶
車都尉歆卒父業(師古曰/卒終也)歆於是總羣書而奏其七畧¶
故有輯畧(師古曰輯與集同/謂諸書之總要)有六蓺畧(師古曰六/蓺六經也)有諸¶
子畧有詩賦畧有兵書畧有術數畧有方技畧今刪其¶
要以備篇籍(師古曰刪去浮冗取其指要也其每畧所/條家及篇數有與總凡不同者傳寫脱誤)¶