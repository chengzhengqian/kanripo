王曰丞相數言將軍將軍何以教寡人計䇿信謝因問¶
王曰今東鄉爭權天下豈非項王邪(師古曰鄉/讀曰嚮)上曰然¶
信曰大王自料勇悍仁彊孰與項王(師古曰料量/也與如也)漢王¶
黙然良乆曰弗如也信再拜賀曰唯(師古曰唯應辭音/弋癸反○劉奉世)¶
(曰唯字當屬下句讀/如本字此類甚多)信亦以為大王弗如也然臣嘗事¶
項王請言項王為人也項王意烏猝嗟千人皆廢(李竒/曰猝)¶
(嗟猶咄嗟也言羽一咄嗟千人皆失氣也晉灼曰意烏/恚怒聲也猝嗟形發動也廢不收也師古曰意烏晉説)¶
(是也猝嗟暴猝嗟/嘆也猝音千忽反)然不能任屬賢將(師古曰屬委/也音之欲反)此特¶