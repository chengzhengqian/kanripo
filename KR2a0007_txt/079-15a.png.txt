嘆曰參父子兄弟皆備大位身至封侯今被惡名而死¶
姊弟不敢自惜傷無以見先人於地下死者十七人衆¶
莫不憐之宗族徙歸故郡¶
賛曰詩稱抑抑威儀惟德之隅(師古曰大雅抑之詩也/抑抑密也隅廉也言有)¶
(密靜之德審於威儀/則其持心有廉隅)宜鄉侯參鞠躬履方擇地而行(師/古)¶
(曰鞠躬謹敬貌履方踐方直之道也鞠音居/六反○宋祁曰注中鞠躬當云鞠躬曲躬也)可謂淑人¶
君子然卒死於非罪不能自免(師古曰/卒終也)哀哉讒邪交亂¶
貞良被害自古而然故伯竒放流(師古曰説苑云王國/子前母子伯竒後母)¶