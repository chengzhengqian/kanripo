(曰均謂各依先後之次除其/費謂衣食之費已用者也)羲和魯匡言名山大澤鹽¶
鐵錢布帛五均賒貸斡在縣官(師古曰斡謂主領也○/宋祁曰斡南本作幹主)¶
(領下當/添之字)唯酒酤獨未斡酒者天之美祿帝王所以頥養¶
天下享祀祈福扶衰養疾百禮之會非酒不行故詩曰¶
無酒酤我(師古曰小雅伐木之詩酤買也言王於/族人恩厚要在燕飫無酒則買而飲之)而論¶
語曰酤酒不食(師古曰鄉黨所說孔子齋之時/也○宋祁曰孔子下當添在字)二者非¶
相反也夫詩據承平之世酒酤在官和㫖便人可以相¶
御也(師古曰㫖美/也御進也)論語孔子當周衰亂酒酤在民(○宋/祁曰)¶