年發之吏民上書言便宜有異輙下延年平處復奏言¶
(師古曰先平處其可否/然後奏言處音昌汝反)可官試者至為縣令或丞相御¶
史除用滿嵗以狀聞或抵其罪法(師古曰抵至也言事/之人有姦妄者則持)¶
(致之於/罪法也)常與兩府及廷尉分章(如淳曰兩府丞相御史/府也諸章有所疑使延)¶
(年決之師古曰此說非也上書言事者其章或下/丞相御史或付延年故云分章耳非令决疑也)昭帝¶
末寢疾徵天下名醫延年典領方藥帝崩昌邑王即位¶
廢大將軍光車騎將軍張安世與大臣議所立時宣帝¶
養於掖廷號皇曾孫與延年中子佗相愛善延年知曽¶