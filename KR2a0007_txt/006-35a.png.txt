(曰膢五日/衍五字)夏四月詔曰朕用事介山祭后土皆有光應¶
(文頴曰介山在河東皮氏縣東南/其山特立周七十里高三十里)其赦汾隂安邑殊死¶
㠯下五月籍吏民馬補車騎馬(師古曰籍者總/入籍録而取之)秋蝗遣¶
浚稽將軍趙破奴(應劭曰浚稽山在武威塞北匈奴常/所以為障蔽師古曰浚音峻稽音雞)¶
二萬騎出朔方擊匈奴不還冬十二月御史大夫兒寛¶
卒(師古曰兒/音五兮反)¶
三年春正月行東廵海上夏四月還脩封泰山䄠石閭¶
(應劭曰石閭山在泰山下/阯南方方士言仙人閭也)遣光祿動徐自為築五原塞¶