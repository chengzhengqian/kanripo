侯富既奔京師而王戊反富等皆坐免侯削屬籍後聞¶
其數諌戊乃更封為紅侯太夫人與竇太后有親懲山¶
東之宼(師古曰/懲創也)求留京師詔許之富子辟彊等四人共¶
飬仕於朝(師古曰辟音必亦反彊音居良反又辟讀曰/闢彊讀曰疆解在文紀四子以在京師供飬)¶
(其祖母故仕/於漢朝也)太夫人薨賜塋(師古曰塋冢地謂/為界域塋音營)葬靈戸¶
(師古曰/地名也)富傳國至曾孫無子絶¶
辟彊字少卿亦好讀詩能屬文(師古曰屬文謂會綴文/辭也音之欲反後皆類)¶
(此/)武帝時以宗室子隨二千石論議冠諸宗室(師古曰/論議每)¶