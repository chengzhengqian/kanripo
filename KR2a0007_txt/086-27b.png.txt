流于四方腹心如此謂疏者何殆謬於二人同心之利¶
焉(師古曰易上繫辭曰二人同/心其利斷金故詔書引之)將何以率示羣下附親¶
逺方朕惟君位尊任重慮不周宻懐諼迷國(師古曰諼/詐也音虚)¶
(𡊮/反)進退違命反覆異言甚為君耻之非所以共承天地¶
永保國家之意(師古曰共/讀曰㳟)以君甞託傅位未忍考于理¶
已詔有司赦君勿治其上大司空髙樂侯印綬罷歸尚¶
書令唐林上疏曰竊見免大司空丹䇿書泰深痛切君¶
子作文為賢者諱丹經為世儒宗徳為國黄耉(師古曰/黄耉老)¶