引兵還出曰吾得尉史天也以尉史為天王漢兵約單¶
于入馬邑而縱兵(師古曰放兵/以擊單于)單于不至以故無所得¶
將軍王恢部出代擊胡輜重(師古曰重/音直用反)聞單于還兵多¶
不敢出漢以恢本建造兵謀而不進誅恢自是後匈奴¶
絶和親攻當路塞(師古曰塞之/當行道處者)往往入盗於邊不可勝¶
數然匈奴貪尚樂闗市耆漢財物(師古曰耆/讀曰嗜)漢亦通闗¶
市不絶以中之(師古曰以闗市中/其意中音竹仲反)自馬邑軍後五嵗之¶
秋漢使四將各萬騎擊胡闗市下將軍衛青出上谷至¶