推五星見復置太極上元以來盡所求年乘大綂見復¶
數盈嵗數得一則定見復數也(○宋祁曰景本/大綂作大終)不盈者¶
名曰見復餘見復餘盈其見復數一以上見在往年倍¶
一以上又在前往年不盈者在今年也¶
推星所在見中次以見中分乘定見復數盈見中法得¶
一則積中法也不盈者名曰中餘以元中除積中餘則¶
中元餘也以章中除之餘則入章中數也以十二除之¶
餘則星見中次也中數從冬至起次數從星紀起算外¶