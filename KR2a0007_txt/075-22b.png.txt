其本難以末正廼上疏曰臣聞昔者盤庚改邑以興殷¶
道聖人美之(師古曰盤庚殷王名也將遷亳殷衆庶咸/怨作盤庚三篇以告之遂乃遷都事見尚)¶
(書/也)竊聞漢徳隆盛在於孝文皇帝躬行節儉外省繇役¶
其時未有甘泉建章及上林中諸離宫館也未央宫又¶
無高門武臺麒麟鳳皇白虎玉堂金華之殿獨有前殿¶
曲臺漸臺宣室温室承明耳孝文欲作一臺度用百金¶
(師古曰度計/也音大各反)重民之財廢而不為其積土基至今猶存¶
(師古曰今在新豐/縣南驪山頂上也)又下遺詔不起山墳故其時天下大¶