厚交通王侯力過吏埶以利相傾千里游敖冠蓋相望¶
乘堅策肥履絲曵縞(師古曰堅謂好車也縞/皓素也繒之精白者也)此商人所¶
以兼并農人農人所以流亡者也今法律賤商人商人¶
已富貴矣尊農夫農夫已貧賤矣故俗之所貴主之所¶
賤也吏之所卑法之所尊也上下相反好惡乖迕(師古/曰迕)¶
(違也好音呼到反惡音/烏故反迕音五故反)而欲國富法立不可得也方今¶
之務莫若使民務農而已矣欲民務農在於貴粟貴粟¶
之道在於使民以粟為賞罰今募天下入粟縣官得以¶