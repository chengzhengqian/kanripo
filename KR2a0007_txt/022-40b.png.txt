(讀曰耽自若/言自如故也)陵夷壞于王莽¶
今海内更始民人歸本户口歲息(師古曰今謂班氏/撰書時也息生也)平¶
其刑辟牧以賢良至於家給既庶且富則須庠序禮樂¶
之教化矣(師古曰家給觧已在前庶衆也論語云孔子/曰庶矣哉冉有曰既庶矣又何加焉曰富之)¶
(曰既富矣又何加焉曰/教之故班氏引之也)今幸有前聖遺制之威儀(○宋/祁曰)¶
(遺制下應/添禮字)誠可法象而補備之經紀可因緣而存著也¶
孔子曰殷因於夏禮所損益可知也周因於殷禮所損¶
益可知也其或繼周者百世可知也(師古曰論語載孔/子答子張之言也)¶