(説令/降也)㑹論虞常欲因此時降武劒斬虞常已律曰漢使¶
張勝謀殺單于近臣(師古曰衞/律自謂也)當死單于募降者赦罪¶
舉劒欲擊之勝請降律謂武曰副有罪當相坐武曰本¶
無謀又非親屬何謂相坐復舉劒擬之武不動律曰蘇¶
君律前負漢歸匈奴幸䝉大恩賜號稱王擁衆數萬馬¶
畜彌山富貴如此(師古曰/彌滿也)蘇君今日降明日復然空以¶
身膏草野誰復知之武不應律曰君因我降與君為兄¶
弟今不聽吾計後雖欲復見我尚可得乎武罵律曰女¶