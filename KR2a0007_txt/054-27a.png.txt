列侯自有傳武留匈奴凡十九嵗始以彊壯出及還須¶
髪盡白武來歸明年上官桀子安與桑𢎞羊及燕王盖¶
主謀反武子男元與安有謀坐死初桀安與大將軍霍¶
光争權數疏光過失子燕王(師古曰疏/謂條錄之)令上書告之又¶
言蘇武使匈奴二十年不降還廼為典屬國(師古曰實/十九年而)¶
(言二十者欲久其事/以見寃屈故多言也)大將軍長史無功勞為捜粟都尉¶
光顓權自恣(師古曰顓/與專同)及燕王等反誅窮治黨與武素¶
與桀𢎞羊有舊數為燕王所訟子又在謀中廷尉奏請¶