白祥凡言傷者病金氣金氣病則木沴之其極憂者順¶
之其福曰康寧劉歆言傳曰時有毛蟲之孽說以為於¶
天文西方參為虎星故為毛蟲史記周單襄公與晉郤¶
錡郤犫郤至齊國佐語(師古曰單襄公觧已在前郤錡/駒伯也郤犫苦成叔也郤至昭)¶
(子即溫季也國/佐齊國武子也)告魯成公曰晉將有亂三郤其當之虖¶
夫郤氏晉之寵人也二卿而五大夫可以戒懼矣高位¶
實疾顛厚味實腊毒(師古曰顛仆也腊乆也言位高/者必速顛仆也味厚者為毒乆)今¶
郤伯之語犯叔迂季伐(師古曰伯駒伯也叔苦成叔也/季溫季也犯侵也迂夸誕也伐)¶