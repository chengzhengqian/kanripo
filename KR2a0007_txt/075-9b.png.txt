聞此君而非笑之然則任豎刁趙高政治日亂盜賊滿¶
山何不以幽厲卜之而覺寤乎上曰唯有道者能以徃¶
知來耳(○宋祁曰江南本云能以性/智求耳徐鍇改徃知來非是)房因免冠頓首曰¶
春秋紀二百四十二年災異以視萬世之君(師古曰視/讀曰示)¶
今陛下卽位已來日月失明星辰逆行山崩泉湧地震¶
石隕夏霜冬靁(師古曰靁/古雷字)春凋秋榮隕霜不殺水旱螟¶
蟲民人饑疫盜賊不禁刑人滿市春秋所記災異盡備¶
(師古曰言今/皆備有之)陛下視今為治邪亂邪上曰亦極亂耳尚¶