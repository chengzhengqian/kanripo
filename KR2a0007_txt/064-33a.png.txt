故姦軌浸長(師古曰/浸漸也)夫佳麗珍怪固順於耳目故養失¶
而泰樂失而滛禮失而采(如淳曰采飾也師古/曰采者文過其實也)敎失而¶
偽偽采淫泰非所以範民之道也(師古曰範謂/為之立法也)是以天¶
下人民逐利無已犯法者衆臣願為民制度以防其滛¶
使貧富不相燿以和其心心旣和平其性恬安恬安不¶
營則盜賊銷盜賊銷則刑罰少刑罰少則陰陽和四時¶
正風雨時草木暢茂五榖蕃熟六畜遂字(師古曰蕃多/也遂成也字)¶
(生也蕃音/扶元反)民不夭厲和之至也(師古曰/厲病也)臣聞周有天下¶