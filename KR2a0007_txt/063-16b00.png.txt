不謹死矣即以綬自絞后夫人隨旦自殺者二十餘人¶
天子加恩赦王太子建為庶人賜旦諡曰刺王旦立三¶
十八年而誅國除後六年宣帝即位封旦兩子慶為新¶
昌侯賢為安定侯又立故太子建是為廣陽頃王二十¶
九年薨子穆王舜嗣二十一年薨子思王璜嗣二十年¶
薨(○宋祁曰二十年/浙本作二十九年)子嘉嗣王莾時皆廢漢藩王為家¶
人嘉獨以獻符命封扶羙侯賜姓王氏¶
廣陵厲王胥賜策曰嗚呼小子胥受茲赤社建爾國家¶