功賞相長五甲首而隸五家(服虔曰能得著甲者五人/首使得隸役五家也如淳)¶
(曰役隸五家/是為相君長)是最為有數故能四世有勝於天下然皆¶
干賞蹈利之兵庸徒鬻賣之道耳(師古曰/鬻音育)未有安制矜¶
節之理也(師古曰/矜持也)故雖地廣兵彊鰓鰓常恐天下之一¶
合而共軋已也(蘇林曰鰓音愼而無禮則葸之葸鰓懼/貌也張晏曰軋踐轢也師古曰鰓音先)¶
(祀反軋音/於黠反)至乎齊桓晉文之兵可謂入其域而有節制¶
矣(孟康曰入王兵之/域而未盡善也)然猶未本仁義之綂也故齊之技¶
擊不可以遇魏之武卒魏之武卒不可以直秦之銳士¶