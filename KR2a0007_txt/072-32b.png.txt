(曰漢儀注官奴給書計從/侍中已下為蒼頭青幘)及汝昌侯傅商亡功而封夫¶
官爵非陛下之官爵乃天下之官爵也陛下取非其官¶
官非其人(師古曰此官不當加於此/人此人不當受於此官也)而望天説民服豈¶
不難哉(師古曰説/讀曰悦)方陽侯孫寵宜陵侯息夫躬辨足以¶
移衆彊可用獨立姦人之雄或世尤劇者也宜以時罷¶
退及外親幼童未通經術者皆宜令休就師傅急徵故¶
大司馬傅喜使領外親故大司空何武師丹故丞相孔¶
光故左将軍彭宣經皆更博士位皆歴三公(師古曰更/亦歷也音)¶