世經¶
春秋昭公十七年郯子來朝傳曰昭子問少昊氏鳥名¶
何故(師古曰郯國名子其君之爵也郯國即東海郯縣/是也朝朝於魯也昭子魯大夫叔孫昭子也名婼)¶
對曰吾祖也我知之矣昔者黄帝氏以雲紀故爲雲師¶
而雲名炎帝氏以火紀故爲火師而火名共工氏以水¶
紀故爲水師而水名(師古曰共讀曰/龔下皆類此)太昊氏以龍紀故¶
爲龍師而龍名我高祖少昊摯之立也鳯鳥適至故紀¶
於鳥爲鳥師而鳥名言郯子據少昊受黄帝黄帝受炎¶