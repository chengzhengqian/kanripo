趙幽王友共王恢(師古曰共/讀曰恭)及燕靈王建遂立周呂侯¶
子台為呂王(師古曰台/音土來反)台弟産為梁王建成侯釋之子¶
祿為趙王台子通為燕王又封諸呂凡六人皆為列侯¶
追尊父吕公為呂宣王兄周呂侯為悼武王太后持天¶
下八年病犬禍而崩語在五行志病困以趙王祿為上¶
將軍居北軍梁王産為相國居南軍戒産祿曰高祖與¶
大臣約非劉氏王者天下共擊之今王呂氏大臣不平¶
我即崩恐其為變必據兵衛宫慎毋送喪為人所制太¶