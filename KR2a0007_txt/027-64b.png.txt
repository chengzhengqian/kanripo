築臺(師古曰是年春築臺于郎夏築臺/于薛秋築臺于秦秦郎薛皆魯地)奢侈不恤民釐¶
公二年冬十月不雨三年春正月不雨夏四月不雨六¶
月雨先是者嚴公夫人與公子慶父淫而殺二君(師古/曰慶)¶
(父桓公之子莊公弟也二君謂子般及/閔公○宋祁曰朱子文云者字宜去)國人攻之夫人¶
遜于邾慶父犇莒釐公即位南敗邾(師古曰謂元年/公敗邾師于偃)東¶
敗莒獲其大夫(師古曰謂元年公子友帥/師敗莒師于酈獲莒挐也)有炕陽之應¶
文公二年自十有二月不雨至于秋七月文公即位天¶
子使叔服會葬(師古曰叔服周之内史也/叔氏服字㑹葬葬僖公)毛伯賜命(師/古)¶