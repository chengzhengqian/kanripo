朝廷之序不宜處位臣請下丞相免勲時大中大夫平¶
當給事中奏言方進國之司直不自敇正以先羣下前¶
親犯令行馳道中司隸慶平心舉劾方進不自責悔而¶
内挾私恨伺記慶之從容語言(師古曰從/音七容反)以詆欺成罪¶
(師古曰詆毁/也音丁禮反)後丞相宣以一不道賊(如淳曰律殺不辜/一家三人為不道)¶
請遣掾督趣司隸校尉司隸校尉勲自奏暴於朝廷今¶
方進復舉奏勲議者以為方進不以道徳輔正丞相苟¶
阿助大臣欲必勝立威(師古曰必/勝必取勝)宜抑絶其原勲素行¶