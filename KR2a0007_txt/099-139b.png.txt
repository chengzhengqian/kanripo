(出車吉國人大臨守陴者皆哭故/發引之以為言也厭音一葉反)故易稱先號咷而後¶
笑(師古曰同人九五爻/辭號咷哭也咷音逃)宜呼嗟告天以求救莽自知敗¶
廼率羣臣至南郊陳其符命本末仰天曰皇天既命授¶
臣莽何不殄滅衆賊即令臣莽非是願下雷霆誅臣莽¶
因摶心大哭氣盡伏而叩頭又作告天䇿自陳功勞千¶
餘言諸生小民會旦夕哭為設飱粥(師古曰飱古飡/字音千安反)甚¶
悲哀及能誦策文者除以為郎至五千餘人䠠惲將領¶
之莽拜將軍九人皆以虎為號號曰九虎將北軍精兵¶