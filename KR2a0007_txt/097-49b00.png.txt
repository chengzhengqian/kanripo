(婦名對食甚/相妬忌也)元延元年中宫語房曰陛下幸宫後數月¶
曉入殿中見宫腹大問宫宫曰御幸有身其十月中宫¶
乳掖庭牛官令舍(師古曰乳産也音/而具反下皆類此)有婢六人中黄門¶
田客持詔記盛綠綈方底(師古曰綈厚繒也綠其色也/方㡳盛書囊形若今之筭幐)¶
(耳綈音/大奚反)封御史中丞印予武曰取牛官令舍婦人新産¶
兒婢六人盡置暴室獄母問兒男女誰兒也武迎置獄¶
宫曰善臧我兒胞(師古曰胞謂胎/之衣也音苞)丞知是何等兒也(師/古)¶
(曰意言是/天子兒耳)後三日客持詔記與武問兒死未手書對牘¶