功利而馳說者以孫吳為宗時唯孫卿明於王道(師古/曰孫)¶
(卿楚人姓荀名况避漢/宣帝之諱故改曰孫卿)而非之曰彼孫吳者上埶利而¶
貴變詐施於暴亂昏嫚之國君臣有間(師古曰言有/間隙不諧和)上¶
下離心政謀不良故可變而詐也夫仁人在上為下所¶
卬(卬讀/曰仰)猶子弟之衞父兄若手足之扞頭目何可當也¶
(師古曰扞禦難/也音卜旦反)鄰國望我歡若親戚芬若椒蘭顧視其¶
上猶焚灼仇讎人情豈肯為其所惡而攻其所好哉故¶
以桀攻桀猶有巧拙以桀詐堯若卵投石夫何幸之有¶