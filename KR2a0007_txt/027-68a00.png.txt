月朔丙子旦曰在尾月在策鶉火中必此時也冬十二¶
月丙子朔晉師滅虢虢公醜犇周周十二月夏十月也¶
言天者以夏正史記晉惠公時童謡曰恭太子更葬兮¶
後十四年晉亦不昌昌廼在其兄是時惠公賴秦力得¶
立立而背秦内殺二大夫(師古曰謂/里克丕鄭)國人不說及更葬¶
其兄恭太子申生而不敬故詩妖作也後與秦戰為秦¶
所獲立十四年而死晉人絶之更立其兄重耳是為文¶
公遂伯諸侯左氏傳文成之世童謡曰鸜之鵒之公出¶