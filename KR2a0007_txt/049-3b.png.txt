淮南王欲以苦其志使改過有司宿衞不謹故病死於¶
是上廼解盎繇此名重朝廷(師古曰繇/讀與由同)盎常引大體忼¶
慨宦者趙談以數幸常害盎盎患之盎兄子種為常侍¶
騎諫盎曰君衆辱之後雖惡君上不復信(師古曰惡謂/譖毁之言其)¶
(過/惡)於是上朝東宮趙談驂乗盎伏車前曰臣聞天子所¶
與共六尺輿者皆天下豪英今漢雖乏人陛下獨奈何¶
與刀鋸之餘共載(○宋祁曰一本/云刀鋸餘人載)於是上笑下趙談談¶
泣下車上從覇陵上欲西馳下峻阪盎㩜轡(師古曰㩜/與&KR1158;同)¶