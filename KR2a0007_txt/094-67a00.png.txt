國家不許而辭之臣愚以為漢與匈奴從此隙矣本北¶
地之狄五帝所不能臣三王所不能制其不可使隙甚¶
明臣不敢逺稱請引秦以來明之以秦始皇之彊蒙恬¶
之威帯甲四十餘萬然不敢窺西河廼築長城以界之¶
㑹漢初興以髙祖之威靈三十萬衆困於平城士或七¶
日不食時竒譎之士石畫之臣甚衆(鄧展曰石大也師/古曰石言堅固如)¶
(石也畫計/䇿也音𫉬)卒其所以脱者世莫得而言也(師古曰卒終/也莫得而言)¶
(謂自免之計其/事醜惡故不傳)又髙皇后嘗忿匈奴羣臣庭議樊噲請¶