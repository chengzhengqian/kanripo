(師古曰幾/讀曰冀)莽白太皇太后詔有司曰中山孝王后深分¶
明為人後之義條陳故定陶傅太后丁姬誖天逆理上¶
僭位號(師古曰/誖違也)徙定陶王於信都為共王立廟於京師¶
如天子制不畏天命㑄聖人言(師古曰㑄/古侮字)壊亂法度居¶
非其制稱非其號是以皇天震怒火燒其殿六年之間¶
大命不遂禍殃仍重(師古曰遂猶延/也重音直用反)竟令孝哀帝受其¶
餘災大失天心天命暴崩又令共王祭祀絶廢精魂無¶
所依歸朕惟孝王后深説經義明鏡聖法懼古人之禍¶