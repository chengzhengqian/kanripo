(告也館/官舍也)書曰毋偏毋黨王道蕩蕩(師古曰周書/洪範之詞也)毋有復¶
言(師古曰不/許其更請)後歲餘武帝疾立皇子鉤弋夫人男為太¶
子(師古曰鉤弋宫名也昭帝母趙/媫妤居之故號鉤弋夫人也)拜大將軍霍光車騎¶
將軍金日磾御史大夫桑𢎞羊及丞相千秋並受遺詔¶
輔道少主(師古曰道/讀曰導)武帝崩昭帝初卽位未任聼政(師/古)¶
(曰年㓜故未堪聼政○宋祁/曰正文未任王本作未堪)政事壹決大将軍光千秋¶
居丞相位謹厚有重徳毎公卿朝㑹光謂千秋曰始與¶
君侯俱受先帝遺詔今光治内君侯治外宜有以教督¶