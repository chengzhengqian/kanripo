(之號曰射天後/遇雷震而死)後三世帝紂淫亂武王伐之由是觀之¶
始未嘗不肅祇後稍怠嫚也周公相成王王道大洽制¶
禮作樂天子曰明堂辟雍(師古曰明堂辟/雍解在平紀)諸侯曰泮宮¶
(師古曰泮言半也制度半於/天子辟雍也泮音普半反)郊祀后稷以配天宗祀文¶
王於明堂以配上帝(師古曰郊祀祀於郊也后稷周之/始祖也宗尊也文王周始受命之)¶
(王上帝太/微五帝也)四海之内各以其職來助祭天子祭天下名¶
山大川懷柔百神咸秩無文(師古曰懷來也柔安也言/招來百神而安處之也稱)¶
(百者言其多也秩序也舊無/禮文者皆以次序而祭之)五嶽視三公四瀆視諸侯¶