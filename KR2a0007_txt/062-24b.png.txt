震恐及其在穽檻之中揺尾而求食(師古曰穽掘地以/䧟獸也音才性反)¶
積威約之漸也故士有畫地為牢埶不入削木為吏議¶
不對定計於鮮也(文穎曰未遇刑/自殺為鮮明也)今交手足受木索暴¶
肌膚受榜箠(師古曰/榜音彭)幽於圜牆之中(師古曰圜牆獄也/周禮謂之圜土)¶
當此之時見獄吏則頭槍地(師古曰槍/音千羊反)視徒𨽻則心惕¶
息(師古曰惕懼/也息喘息也)何者積威約之埶也及巳至此言不辱¶
者所謂彊顔耳曷足貴乎(師古曰强/音其兩反)且西伯伯也拘牖¶
里李斯相也具五刑(師古曰說/在刑法志)淮隂王也受械於陳(師/古)¶