伐其東(師古曰十二年莒/人伐我東鄙是也)百姓騷動後又仍犯彊齊也¶
(師古曰十八年公㑹晉侯宋公衞侯鄭伯同圍/齊二十三年救晉二十四年又侵齊是重犯也)大水饑¶
榖不成其災甚也髙后三年夏漢中南郡大水水出流¶
四千餘家四年秋河南大水伊雒流千六百餘家汝水¶
流八百餘家八年夏漢中南郡水復出流六千餘家南¶
陽沔水流萬餘家(師古曰沔漢水之/上也音彌善反)是時女主獨治諸¶
吕相王文帝後三年秋大雨晝夜不絶三十五日藍田¶
山水出流九百餘家燕壊民室八千餘所殺三百餘人¶