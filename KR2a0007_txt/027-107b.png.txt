害鬼神後數年有黑如日者五是嵗蚤霜靈王崩景王¶
立二年儋括欲殺王而立王弟佞夫佞夫不知景王并¶
誅佞夫(師古曰事在/襄三十年)及景王死五大夫爭權或立子猛¶
或立子朝王室大亂(師古曰五大夫謂劉子單子/尹氏召伯毛伯也已解于上)京房¶
易傳曰天子弱諸侯力政(師古曰政亦征也言専以武/力相征討一說諸侯之政當)¶
(以徳禮今王室微弱文教不/行遂乃以力為政相攻伐也)厥異水鬬史記曰秦武王¶
三年渭水赤者三日昭王三十四年渭水又赤三日劉¶
向以為近火沴水也秦連相坐之法棄灰於道者黥(孟/康)¶