得江陵王致雒陽(師古曰江陵王謂共敖之子/共尉也得而送致於雒陽)因定南¶
郡從至陳取楚王信剖符世世勿絶定食四千六百户¶
為信武侯以騎都尉從擊代攻韓信平城下還軍東垣¶
有功遷為車騎將軍并將梁趙齊燕楚車騎别擊陳豨¶
丞相敞破之(師古曰/侯敞)因降曲逆從擊黥布有功益封定¶
食邑五千三百户凡斬首九十級虜百四十二人别破¶
軍十四降城五十九定郡國各一縣二十三得王柱國¶
各一人二千石以下至五百石三十九人高后五年薨¶