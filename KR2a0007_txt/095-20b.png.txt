軍益封樓船將軍以推鋒陷堅為將梁侯自尉佗王凡¶
五世九十三嵗而亡¶
閩粤王無諸及粤東海王搖其先皆粤王句踐之後也¶
姓騶氏秦幷天下廢為君長以其地為閩中郡(師古曰/即今之)¶
(泉州建/安是也)及諸侯畔秦無諸搖率粤歸番陽令吳芮所謂¶
番君者也(師古曰吳芮號/也番音蒲河反)從諸侯滅秦當是時項王主¶
命不王也(孟康曰主號命諸侯/不王無諸搖等也)以故不佐楚漢擊項籍¶
無諸搖帥粤人佐漢漢五年復立無諸為閩粤王王閩¶