(内也今人則以背毛為裘而棄其白蓋取厚而温也衣/音於既反○宋祁曰注文故貴字下疑有之字於既字)¶
(上疑有/音字)古人病其若此故卑體勞心以求賢為務傳曰¶
以賢難得之故因曰事不待賢以食難得之故而曰飽¶
不待食惑之甚者也平原文學匡衡材智有餘經學絶¶
倫但以無階朝廷故隨牒在逺方(師古曰階謂升次也/隨牒謂隨選補之恒)¶
(牒不被/超擢者)將軍誠召置莫府學士歙然歸仁(師古曰誠謂/實行之也歙)¶
(音/翕)與參事議觀其所有貢之朝廷必為國器(師古曰所/有謂材藝)¶
(所/長)以此顯示衆庻名流於世高然其言辟衡為議曹史¶