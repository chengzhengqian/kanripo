者為之子也定陶王宜為嗣襃博皆如方進根議光獨¶
以為禮立嗣以親中山王先帝之子帝親弟也以尚書¶
盤庚殷之及王為比(師古曰兄終弟及/也比音必寐反)中山王宜為嗣¶
上以禮兄弟不相入廟又皇后昭儀欲立定陶王故遂¶
立為太子光以議不中意左遷廷尉(師古曰/中當也)光久典尚¶
書練法令號稱詳平時定陵侯淳于長坐大逆誅長小¶
妻廼始等六人皆以長事未發覺時棄去或更嫁及長¶
事發丞相方進大司空武議(師古曰翟方/進及何武)以為令犯法¶