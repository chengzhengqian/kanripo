將尊(蘇林曰直主門戸者也師古曰/戸将官名主戸衛屬光禄也)欲令戒飭富平侯¶
延夀(師古曰飭與敕同/富平侯張延夀也)曰太僕定有死罪數事朝暮人¶
也(師古曰言/不乆活也)惲幸與富平侯婚姻今獨三人坐語侯言¶
時不聞惲語自與太僕相觸也(師古曰令延夀證云惲/無此語長樂誣之也)¶
尊曰不可惲怒持大刀曰䝉富平侯力得族罪(師古曰/惲言富)¶
(平侯依太僕言而證之則我/得罪至於族滅深怨之辭也)毋泄惲語令太僕聞之亂¶
餘事(文頴曰勿使太僕聞惲此語師古曰亂餘/事者恐長樂心忿更加増其餘罪状也)惲幸得¶
列九卿諸吏宿衛近臣上所信任與聞政事(師古曰與/讀曰豫)¶