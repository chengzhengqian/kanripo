(帝聖/緒)夫十室之邑必有忠信三人並行厥有我師(師古/曰論)¶
(語稱孔子云十室之邑必有忠信如丘者焉又曰三人/行必有我師焉擇其善者而從之其不善者而改之故)¶
(詔引/焉)今或至闔郡而不薦一人(師古曰闔閉也總一/郡之中故云闔郡)是¶
化不下究而積行之君子雍於上聞也(師古曰究竟也/言見壅遏不得)¶
(聞達於天子/也雍讀曰壅)二千石官長紀綱人倫(師古曰謂郡之/守尉縣之令長)將¶
何以佐朕燭幽隱勸元元(師古曰燭照/也元元善意)厲蒸庶(師古曰/蒸衆也)¶
崇鄉黨之訓哉且進賢受上賞蔽賢蒙顯戮古之道也¶
其與中二千石禮官博士議不舉者罪有司奏議曰古¶