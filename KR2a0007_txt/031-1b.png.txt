(曰地理志屬淮/陽夏音工雅反)勝少時嘗與人傭耕(師古曰與人與人/俱也傭耕謂受其)¶
(雇直而為之耕/言賣功傭也)輟耕之壟上(師古曰輟止也之徃也/壟上謂田中之髙處)悵¶
然甚久曰茍富貴無相忘(師古曰但一人富貴不/問彼此皆不相忘也)傭者¶
笑而應曰若為傭耕何富貴也勝太息曰嗟乎燕雀安¶
知鴻鵠之志哉(師古曰鴻大鳥也水居鵠黄/鵠也一舉千里鵠音胡督反)秦二世元¶
年秋七月發閭左戌漁陽九百人(師古曰閭里門也發/閭左之人皆遣戌也)¶
(解具在/食貨志)勝廣皆為屯長(師古曰人所聚曰/屯為其長帥也)行至蘄大澤¶
鄉㑹天大雨道不通度已失期失期法斬(師古曰度謂/量計之音大)¶