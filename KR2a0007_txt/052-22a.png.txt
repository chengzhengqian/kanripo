電(師古曰猋疾風/也音必遥反)畜牧為業弧弓射獵(師古曰以木曰/弧以角曰弓)¶
逐獸隨草居處無常難得而制今使邊郡久廢耕織以¶
支胡之常事其埶不相權也(師古曰輕/重不等也)臣故曰勿擊便¶
恢曰不然臣聞鳳鳥乘於風聖人因於時昔秦繆公都¶
雍(師古曰繆/讀與穆同)地方三百里知時宜之變攻取西戎辟地¶
千里并國十四(師古曰辟讀曰/闢其下亦同)隴西北地是也及後蒙¶
恬為秦侵胡辟數千里以河為竟(師古曰竟/讀曰境)累石為城¶
樹榆為塞(如淳曰塞/上種榆也)匈奴不敢飲馬於河置㷭&KR2370;然後¶