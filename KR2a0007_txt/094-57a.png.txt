夷狄詛盟令單于得以惡言上告于天羞國家傷威重¶
(師古曰/羞辱也)不可得行宜遣使徃告祠天與觧盟昌猛奉使¶
無狀罪至不道(師古曰無狀/言無善狀)上薄其過(師古曰以其/罪過為輕薄)有¶
詔昌猛以贖論勿觧盟其後呼韓邪竟北歸庭人衆稍¶
稍歸之國中遂定郅支既殺使者自知負漢又聞呼韓¶
邪益彊恐見襲擊欲逺去㑹康居王數為烏孫所困與¶
諸翕侯計以為匈奴大國烏孫素服屬之今郅支單于¶
困阸在外可迎置東邊使合兵取烏孫以立之(師古曰/言與郅)¶