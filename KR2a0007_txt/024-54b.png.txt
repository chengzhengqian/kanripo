狩五年三官初鑄五銖錢至平帝元始中成錢二百八¶
十億萬餘云王莽居攝變漢制以周錢有子母相權於¶
是更造大錢徑寸二分重十二銖文曰大錢五十又造¶
契刀錯刀契刀其環如大錢身形如刀長二寸文曰契¶
刀五百錯刀以黄金錯其文曰一刀直五千(張晏曰案/今所見契)¶
(刀錯刀形質如大錢而肉好輪厚異於此大錢形如大/刀環矣契刀身形圓不長二寸也其文左曰契右曰刀)¶
(無五百字也錯刀則刻之作字也以黄金塡其文上曰/一下曰刀二刀泉甚不與志相應也似札單差錯文字)¶
(磨滅故耳師古曰張說非也王莽錢刀今並尚在形質/及文與志相合無差錯也○劉奉世曰當時嘗得錯刀)¶