太中大夫遷騎都尉奉車光禄大夫貴幸復領五經卒¶
父前業歆乃集六蓺羣書種别為七略語在蓺文志歆¶
及向始皆治易宣帝時詔向受榖梁春秋十餘年大明¶
習及歆校祕書見古文春秋左氏傳歆大好之時丞相¶
史尹咸以能治左氏與歆共校經傳歆略從咸及丞相¶
翟方進受質問大義(師古曰/質正也)初左氏傳多古字古言學¶
者傳訓故而已(師古曰故/謂指趣也)及歆治左氏引傳文以解經¶
轉相發明由是章句義理備焉歆亦湛靖有謀(師古曰/湛讀曰)¶