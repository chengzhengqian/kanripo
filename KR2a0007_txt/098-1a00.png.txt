欽定四庫全書¶
　前漢書卷九十八¶
　　漢　　蘭　　臺　　令　　史班　固撰¶
　　唐正議大夫行祕書少監琅邪縣開國子顔師古注¶
　元后𫝊第六十八¶
孝元皇后王莽之姑也莽自謂黄帝之後其自本曰(師/古)¶
(曰述其/本系)黄帝姓姚氏八世生虞舜舜起媯汭以媯為姓¶
(師古曰媯水名也曲水曰汭言因水為姓也汭音而銳/反○蕭該音義曰媯汭字書曰媯舜姓也該案舜居媯)¶