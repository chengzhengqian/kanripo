王鳯爲大司馬大将軍與嘉並杜欽以爲故事后父重¶
於帝舅乃說鳯曰車騎將軍至貴将軍宜尊重之敬之¶
無失其意蓋輕細微眇之漸必生乖忤之患不可不慎¶
衛将軍之日盛於蓋侯(師古曰衛将軍衛青也武帝衛/皇后之弟蓋侯王信也武帝之)¶
(舅/)近世之事語尚在於長老之耳唯將軍察焉久之上¶
欲専委任鳯廼策嘉曰将軍家重身尊不宜以吏職自¶
絫(師古曰絫古累/字也音力瑞反)賜黄金二百斤以特進侯就朝位後¶
嵗餘薨諡曰恭侯后聰慧善史書自爲妃至即位常寵¶