髙深茂多敺衆遠居(師古曰敺/讀與驅同)費以億計吏士離毒氣¶
死者什七(師古曰/離邅也)今丹熊懼於自詭期㑹(師古曰詭責/也自以為憂)¶
(責/)調發諸郡兵穀復訾民取其十四(師古曰𤼵人訾/財十取其四也)空¶
破梁州功終不遂(師古曰/遂成也)宜罷兵屯田(○宋祁曰宜或/作一旦者非是)¶
明設購賞莽怒免英官後頗覺寤曰英亦未可厚非復¶
以英為長沙連率翟義黨王孫慶捕得莽使太醫尚方¶
與巧屠共刳剝之(師古曰刳剖/也音口胡反)量度五臧(師古曰度/音徒各反)以¶
竹筳導其脉知所終始云可以治病(師古曰筳竹挺也/音廷以知血脉之)¶