有日莫能危(師古曰自謂如日在/天而無有能傷危也)是故惡日廣而不自¶
知大命傾而不寤易曰危者有其安者也亡者保其存¶
者也(師古曰下繫之辭也言安必思/危存不忘亡乃得保其安存)陛下誠垂寛明之¶
聼無忌諱之誅使芻蕘之臣得盡所聞於前不懼於後¶
患直言之路開則四方衆賢不逺千里輻湊陳忠羣臣¶
之上願社稷之長福也漢家行夏正夏正色黒黒龍同¶
姓之象也(張晏曰夏以建寅為正萬物在/地中色黑今黑龍見同姓象也)龍陽徳由小¶
之大(師古曰言因/小以至大)故為王者瑞應未知同姓有見本朝¶