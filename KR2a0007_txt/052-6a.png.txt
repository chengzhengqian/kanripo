(次言甲則/為上矣)田園極膏腴(師古曰膏腴/謂肥厚之處)市買郡縣器物相¶
屬於道(師古曰屬逮及/也音之欲反)前堂羅鐘鼓立曲旃(如淳曰旃/旗之名也)¶
(通帛曰旃曲旃僭也蘇林曰禮大夫建旃曲柄上曲也/師古曰蘇説是也許慎云旃旗曲柄也所以旃表士衆)¶
(也/)後房婦女以百數諸奏珍物狗馬玩好不可勝數(師/古)¶
(曰奏/進也)而嬰失竇太后益疏不用無埶諸公稍自引而怠¶
驁(師古曰驁/與傲同)唯灌夫獨否(○宋祁曰南本否作/不顧余謂不若作否)故嬰墨¶
墨不得意而厚遇夫也¶
灌夫字仲孺潁隂人也父張孟常為潁隂侯灌嬰舍人¶