居歳餘徴放歸第視母公主疾數月主有瘳出放為河¶
東都尉上雖愛放然上迫太后下用大臣故常涕泣而¶
遣之後復徴放為侍中光禄大夫秩中二千石歳餘丞¶
相方進復奏放上不得巳免放賜錢五百萬遣就國數¶
月成帝崩放思慕哭泣而死初安世長子千秋與霍光¶
子禹俱為中郎将将兵隨度遼将軍范明友撃烏桓還¶
謁大将軍光問千秋戰鬬方略山川形埶千秋口對兵¶
事畫地成圖無所忘失光復問禹禹不能記曰皆有文¶