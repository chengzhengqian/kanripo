(雌雞而代雄鳴/是喪家之道也)繇是論之黄龍初元永光雞變廼國家¶
之占妃后象也孝元王皇后以甘露二年生男立為太¶
子妃王禁女也黄龍元年宣帝崩太子立是為元帝王¶
妃將為皇后故是嵗未央殿中雌雞為雄明其占在正¶
宫也不鳴不將無距貴始萌而尊未成也至元帝初元¶
元年將立王皇后先以為婕妤三月癸卯制書曰其封¶
婕妤父丞相少史王禁為陽平侯位特進丙午立王婕¶
妤為皇后明年正月立皇后子為太子故應是丞相府¶