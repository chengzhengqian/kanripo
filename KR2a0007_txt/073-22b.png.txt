除此令成帝時以無繼嗣河平元年復復太上皇寢廟¶
園世世奉祠昭靈后武哀王昭哀后竝食於太上寢廟¶
如故又復擅議宗廟之命(師古曰復/音方目反)成帝崩哀帝卽位¶
丞相孔光大司空何武奏言永光五年制書高皇帝為¶
漢太祖孝文皇帝為太宗建昭五年制書孝武皇帝為¶
世宗損益之禮不敢有與臣愚以為迭毁之次當以時¶
定非令所為擅議宗廟之意也(○宋祁曰所/為疑作所謂)臣請與羣¶
臣雜議奏可於是光禄勲彭宣詹事滿昌博士左咸等¶