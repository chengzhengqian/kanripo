措誠難此非公卿守相貪殘成化之所致邪(師古曰守/郡守也相)¶
(諸侯/相也)羣臣幸得居尊官食重禄豈有肯加惻隱於細民¶
助陛下流教化者邪(師古曰惻/隱皆痛也)志但在營私家稱賔客¶
為姦利而已(師古曰務稱賔客所/求也稱音尺孕反)以茍容曲從為賢以¶
拱黙尸禄為智(師古曰尸主也不憂/其職但主食禄而已)謂如臣宣等為愚¶
陛下擢臣巖穴誠兾有益豪毛豈徒欲使臣羙食大官¶
重髙門之地哉(晉灼曰髙門殿名也/師古曰在未央宫中)天下乃皇天之天¶
下也陛下上為皇天子下為黎庶父母為天牧養元元¶