(旪讀曰/叶和也)次五曰建用皇極(應劭曰皇/大極中也)次六曰艾用三徳¶
(應劭曰艾治也治大中之道/用三徳也師古曰艾讀曰乂)次七曰明用稽疑(應劭曰/疑事明)¶
(考之於/蓍龜)次八曰念用庶徵(師古曰念思也/庶衆也徵應也)次九曰嚮用¶
五福畏用六極(應劭曰天所以嚮樂人用/五福所以畏懼人用六極)凡此六十五¶
字皆雒書本文所謂天廼錫禹大法九章常事所次者¶
也以為河圖雒書相為經緯八卦九章相為表裏昔殷¶
道弛文王演周易(師古曰演廣也更廣/其文也演音弋善反)周道敝孔子述¶
春秋則乾坤之隂陽效洪範之咎徵天人之道粲然著¶