乘消息戊子益甚到五十分蒙氣復起(孟康曰分一日/為八十分分起)¶
(夜半是為戊子之日日在已西而蒙也蒙常/以晨夜今向中而蒙起是臣黨盛君不勝也)此陛下欲¶
正消息雜卦之黨并力而争消息之氣不勝彊弱安危¶
之機不可不察己丑夜有還風盡辛卯(孟康曰諸卦氣/以寒温不效後)¶
(九十一日為還風還風暴風/也風為教令言正令還也)太陽復侵色至癸巳日月¶
相薄(孟康曰京房傳曰雖非日月同宿之時隂/道盛猶上薄日光如此但日無光不食也)此邪隂¶
同力而太陽為之疑也臣前白九年不改必有星亡之¶
異(張晏曰九陽數之極也孟康曰畫食/為旣夜食為盡而星亡為星不見也)臣願出任良試¶