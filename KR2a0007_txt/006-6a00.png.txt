思(師古曰夙興早起也/夜寐夜久方寐也)若渉淵水未知所濟猗與偉與¶
(師古曰猗美也偉大也與辭也言/美而且大也與讀曰歟音弋於反)何行而可㠯章先帝¶
之洪業休德(師古曰章明也/洪大也休美也)上參堯舜下配三王(師古/曰三)¶
(王夏/殷周)朕之不敏不能遠德(師古曰言德/不及逺也)此子大夫之所¶
睹聞也(師古曰子者人之嘉稱大夫舉官稱也/志在優賢故謂之子大夫也睹古覩字)賢良明¶
於古今王事之體受策察問咸以書對著之于篇(師古/曰篇)¶
(謂竹/簡也)朕親覽焉於是董仲舒公孫𢎞等出焉秋七月癸¶
未日有蝕之¶