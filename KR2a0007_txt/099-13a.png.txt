職以時食肉愛身為國莽念中國已平惟四夷未有異¶
乃遣使者齎黄金幣帛重賂匈奴單于使上書言聞中¶
國譏二名故名囊知牙斯今更名知慕從聖制又遣王¶
昭君女須卜居次入侍所以誑耀媚事太后下至旁側¶
長御方故萬端莽既尊重欲以女配帝為皇后以固其¶
權奏言皇帝即位三年長秋宮未建液廷媵未充(師古/曰液)¶
(與掖同音/古字通用)乃者國家之難本從亡嗣配取不正請考論¶
五經定取禮(師古曰取/皆讀曰娶)正十二女之義以廣繼嗣博采¶