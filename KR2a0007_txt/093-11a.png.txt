至如此往白之帝莽白上上廼免長官遣就國初長為¶
侍中奉兩宫使親密(師古曰言為使者傳言語於/太后及帝若立趙飛燕之類)紅陽¶
侯立獨不得為大司馬輔政立自疑為長毁譖常怨毒¶
長上知之及長當就國也立嗣子融從長請車騎(師古/曰嗣)¶
(子謂嫡長子/當為嗣者也)長以珍寶因融重遺立立因為長言於是¶
天子疑焉下有司案驗吏捕融立令融自殺以滅口上¶
愈疑其有大姦遂逮長繫洛陽詔獄窮治長具服戲㑄¶
長定宫(師古曰㑄/古侮字)謀立左皇后辠至大逆死獄中妻子¶