(則衡山臨江與布同受羽命而殺之者布/也非班氏之錯郴綝二字並音丑林反)陳餘亦怨羽¶
獨不王已從田榮藉助兵(師古曰/藉借也)以擊常山王張耳耳¶
敗走降漢漢王厚遇之陳餘迎代王歇還趙歇立餘為¶
代王張良自韓間行歸漢漢王以為成信侯漢王如陜¶
(師古曰陜今陜州/陜縣也音式冉反)鎭撫關外父老(師古曰鎭安/也撫慰也)河南王¶
申陽降置河南郡使韓太尉韓信擊韓韓王鄭昌降十¶
一月立韓太尉信為韓王漢王還歸都櫟陽使諸將略¶
地拔隴西以萬人若一郡降者封萬户(師古曰若者豫/及之辭言以萬)¶