為也(師古曰言/何用知事)臣之愚誠以為不然竊觀上世之君不¶
能奉其宗廟而刼殺於其臣者皆不知術數者也皇太¶
子所讀書多矣而未深知術數者不問書說也(師古曰/說謂所)¶
(說之/義也)夫多誦而不知其說所謂勞苦而不為功臣竊觀¶
皇太子材智髙竒馭射伎蓺過人絶逺然於術數未有¶
所守者以陛下為心也(張晏曰若伯魚須仲/尼教乃讀詩書也)竊願陛下¶
幸擇聖人之術可用今世者以賜皇太子因時使太子¶
陳明於前唯陛下裁察上善之於是拜錯為太子家令¶