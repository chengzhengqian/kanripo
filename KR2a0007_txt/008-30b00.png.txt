(龍見史官焉得不/書漢注未可據也)春正月行幸甘泉郊泰畤匈奴呼韓¶
邪單于來朝禮賜如初二月單于歸國詔曰蓋聞上古¶
之治君臣同心舉措曲直各得其所(師古曰措置/也音千故反)是以¶
上下和洽海内康平其徳弗可及已(師古曰已/語終辭)朕既不¶
明數申詔公卿大夫務行寛大(師古曰申束/也謂約束之)順民所疾¶
苦(師古曰知所疾/苦則順其意也)將欲配三王之隆明先帝之徳也今¶
吏或以不禁姦邪為寛大縦釋有罪為不苛或以酷惡¶
為賢皆失其中(師古曰中/音竹仲反)奉詔宣化如此豈不繆哉方¶