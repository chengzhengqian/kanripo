單于過聼不足以自汙(師古曰/過誤也)弊邑無罪宜在見赦竊¶
有御車二乘馬二駟以奉常駕冒頓得書復使使來謝¶
曰未嘗聞中國禮義(○宋祁曰晏/本無嘗字)陛下幸而赦之因獻¶
馬遂和親至孝文即位復脩和親其三年夏匈奴右賢¶
王入居河南地為㓂於是文帝下詔曰漢與匈奴約為¶
昆弟無侵害邊境所以輸遺匈奴甚厚今右賢王離其¶
國將衆居河南地非常故(師古曰言異/於常非舊事)往來入塞捕殺¶
吏卒敺侵上郡保塞蠻夷令不得居其故(師古曰敺與/驅同保塞蠻)¶