治也誠能無土崩之埶雖有彊國勁兵不得還踵而身¶
為禽(師古曰還/讀曰旋)吳楚是也況羣臣百姓能為亂乎此二¶
體者安危之明要賢主之所留意而深察也閒者闗東¶
五榖數不登(○宋祁曰浙/本無數字)年歲未復(師古曰復/音扶目反)民多窮¶
困重之以邊境之事(師古曰重/音直用反)推數循理而觀之民宜¶
有不安其處者矣不安故易動易動者土崩之埶也故¶
賢主獨觀萬化之原明於安危之機脩之廟堂之上而¶
銷未形之患也其要期使天下無土崩之埶而已矣故¶