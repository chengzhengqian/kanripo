司馬大將軍領尚書事乙未有司言乗輿車牛馬禽獸¶
皆非禮不宜以𦵏奏可七月大赦天下¶
建始元年春正月乙丑皇曾祖悼考廟災(文頴曰宣帝/父史皇孫廟)¶
立故河間王弟上郡庫令良為王(如淳曰漢官北邉郡/庫官之兵器所藏故)¶
(置/令)有星孛于營室罷上林詔獄(師古曰漢舊儀云上林/詔獄主治苑中禽獸宫)¶
(館事屬/水衡)二月右將軍長史姚尹等使匈奴還去塞百餘¶
里暴風火發燒殺尹等七人賜諸侯王丞相將軍列侯¶
王太后公主王主(張晏曰天子女曰公主秩比公也王/主王之女也師古曰王主則翁主也)¶