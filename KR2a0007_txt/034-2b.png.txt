治粟都尉上未竒之也數與蕭何語何竒之至南鄭諸¶
將道亡者數十人信度何等已數言(師古曰度計量/也音大各反)上¶
不我用即亡何聞信亡不及以聞自追之人有言上曰¶
丞相何亡上怒如失左右手居一二日何來謁上且怒¶
且喜罵何曰若亡何也(師古曰/若汝也)何曰臣非敢亡追亡者¶
耳上曰所追者誰也曰韓信上復罵曰諸將亡者以數¶
十公無所追追信詐也何曰諸將易得至如信國士無¶
䨇(師古曰為國/家之竒士)王必欲長王漢中無所事信(張晏曰無/事用信)¶