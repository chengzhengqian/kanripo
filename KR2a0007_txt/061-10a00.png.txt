之積欲以見漢廣大傾駭之(師古曰/見顯示)及加其眩者之工¶
而角氐竒戲嵗増變其益興自此始而外國使更來更¶
去(師古曰遞互來去前/後不絶更音工衡反)大宛以西皆自恃逺尚驕恣未¶
可詘以禮羈縻而使也漢使徃既多其少從率進孰於¶
天子(孟康曰少從不如計也或曰少者少年從行之微/者也進孰美語如成孰也晉灼曰多進虛美之言)¶
(必成之計於天子而卒不果也師古曰漢時謂随使而/出外國者為少從總言其少年而從使也從音材用反)¶
(事見班固與弟仲升書進/孰者但空進成孰之言)言大宛有善馬在貳師城匿¶
不肯示漢使天子既好宛馬聞之甘心(師古曰志懐美/恱專事求之)¶