單于既立其夏匈奴數萬騎入代郡殺太守共友(師古/曰共)¶
(友太守姓名/也共讀曰龔)略千餘人秋又入鴈門殺略千餘人其明¶
年又入代郡定襄上郡各三萬騎殺略數千人匈奴右¶
賢王怨漢奪之河南地而築朔方數宼盗邊及入河南¶
侵擾朔方殺略吏民甚衆其明年春漢遣衛青將六將¶
軍十餘萬人出朔方高闕右賢王以為漢兵不能至飲¶
酒醉漢兵出塞六七百里夜圍右賢王右賢王大驚脱¶
身逃走精騎往往隨後去漢將軍得右賢王人衆男女¶