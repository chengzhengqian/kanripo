郭昌雲中人以校尉從大將軍元封四年以太中大夫¶
為㧞胡将軍屯朔方還擊昆明無功奪印¶
荀彘太原廣武人以御見侍中(師古曰以善御得見因/為侍中也御謂御車也)¶
用校尉數從大將軍元封二年為左將軍擊朝鮮無功¶
坐捕樓船將軍誅¶
最票騎將軍去病凡六出擊匈奴其四出以將軍(師古/曰再)¶
(出為票姚/校尉也)斬首虜十一萬餘級渾邪王以衆降數萬開¶
河西酒泉之地西方益少胡宼四益封凡萬七千七百¶