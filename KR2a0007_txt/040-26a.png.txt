(當問細/故也)於是絳侯自知其能弗如平逺矣居頃之勃謝¶
病請免相(○宋祁曰越本/無病請二字)而平顓為丞相(師古曰顓/與專同)孝¶
文二年平薨諡曰獻侯傳子至曾孫何坐略人妻棄市¶
王陵亦至𤣥孫坐酎金國除辟陽侯食其免後三歲而¶
為淮南王所殺文帝令其子平嗣侯淄川王反辟陽近¶
淄川平降之國除始平曰我多隂謀道家之所禁(師古/曰此)¶
(平謂/陳平)吾世即廢亦已矣不能復起以吾多隂禍也(○宋/祁曰)¶
(不能字上/疑有終字)其後曾孫陳掌以衞氏親戚貴(師古曰掌妻/衞子夫之姊)¶