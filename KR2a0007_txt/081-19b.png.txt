天變因用吏民所言王氏事示禹禹自見年老子孫弱¶
又與曲陽侯不平恐為所怨禹則謂上曰(○宋祁曰/則當作即)春¶
秋二百四十二年間日蝕三十餘地震五十六(○宋祁/曰按劉)¶
(向傳日蝕三十六地震五今云五十六疑衍十六兩字/今越本與别本無十六兩字劉敞曰按春秋地震五耳)¶
(疑衍十/六字)或為諸侯相殺或夷狄侵中國災變之意深逺¶
難見故聖人罕言命不語怪神(師古曰罕稀也論語云/子罕言利與命與仁又)¶
(曰子不語/怪力亂神)性與天道自子贛之屬不得聞(師古曰論語/云夫子之言)¶
(性與天道不可得而聞也謂孔/子未嘗言性命之事及天道)何况淺見鄙儒之所言¶