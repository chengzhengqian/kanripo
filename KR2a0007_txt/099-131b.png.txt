(令也識讀與幟/同音式志反)咸怪異之好事者竊言此豈如古三皇¶
無文書號諡邪(師古曰欲其事/成故云然也)莽亦心怪以問羣臣羣¶
臣莫對唯嚴尤曰此不足怪也自黄帝湯武行師必待¶
部曲旌旗號令今此無有者直饑寒羣盜犬羊相聚不¶
知為之耳莽大說(師古曰說/讀曰恱)羣臣盡服及後漢兵劉伯¶
升起皆稱將軍攻城略地既殺甄阜移書稱說莽聞之¶
憂懼漢兵乘勝遂圍宛城初世祖族兄聖公先在平林¶
兵中三月辛巳朔平林新市下江兵將王常朱鮪等共¶