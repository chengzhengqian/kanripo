皇后父諶為和平侯拜為寧始將軍諶子二人皆侍中¶
是日大風發屋折木羣臣上夀曰廼庚子雨水灑道辛¶
丑清靚無塵(師古曰靚/即静字也)其夕榖風迅疾從東北来(師古/曰榖)¶
(風即/谷風)辛丑巽之宫日也巽為風為順后誼明母道得溫¶
和慈恵之化也易曰受兹介福于其王母(師古曰晉卦/六二爻也介)¶
(大也王/母君母)禮曰承天之慶萬福無疆(師古曰禮/之祝詞)諸欲依廢¶
漢火劉皆沃灌雪除殄滅無餘雜矣百榖豐茂庶草蕃¶
殖(師古曰蕃滋/也殖生也)元元驩喜兆民賴福天下幸甚莽日與¶