秦府庫珍寳亞父范增亦大怒勸羽擊沛公饗士旦日¶
合戰羽季父項伯素善張良良時從沛公項伯夜以語¶
良良與俱見沛公因伯自解於羽(師古曰自解/猶今言分疏)明日沛¶
公從百餘騎至鴻門謝羽自陳封秦府庫還軍霸上以¶
待大王閉闗以備他盜不敢背徳羽意既解范增欲害¶
沛公賴張良樊噲得免語在髙紀後數日羽廼屠咸陽¶
殺秦降王子嬰燒其宫室火三月不滅收其寳貨畧婦¶
女而東秦民失望(師古曰沛公入闗儉節自處約法三/章反秦之政而項羽屠殺焚燒恣其)¶