(就反○宋祁曰償/其餘當刪餘字)廼請置大農部丞數十人分部主郡¶
國各往往置均輸鹽鐵官令遠方各以其物如異時商¶
賈所轉販者為賦而相灌輸置平凖於京師都受天下¶
委輸召工官治車諸器皆仰給大農大農諸官盡籠天¶
下之貨物䝿則賣之賤則買之如此富商大賈亡所牟¶
大利(如淳曰/牟取也)則反本而萬物不得騰躍故抑天下之物¶
名曰平凖天子以為然而許之於是天子北至朔方東¶
封泰山巡海上旁北邊以歸(師古曰旁/音步浪反)所過賞賜用帛¶