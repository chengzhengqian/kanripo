勃欲反下廷尉逮捕勃治之勃恐不知置辭(師古曰置/立也辭對)¶
(獄之/辭)吏稍侵辱之勃以千金與獄吏獄吏廼書牘背示¶
之(李竒曰吏所執簿也師古/曰牘木簡以書辭也音讀)曰以公主為證公主者孝¶
文帝女也勃太子勝之尚之(師古曰尚配也/解在張耳傳)故獄吏教¶
引為證初勃之益封盡以予薄昭及繫急薄昭為言薄¶
太后太后亦以為無反事文帝朝太后以冒絮提文帝¶
(應劭曰陌額絮也晋灼曰巴蜀異志謂頭上巾為冒絮/師古曰冒覆也老人所以覆其頭提擲也提音徒計反)¶
曰絳侯綰皇帝璽將兵於北軍(應劭曰言勃誅諸呂廢/少帝手綰國璽時尚不)¶