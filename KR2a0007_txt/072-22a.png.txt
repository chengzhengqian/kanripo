(師古曰㣲亦無也折斷也非孔子之言/則無以為中也音竹仲反斷音丁煥反)况乎以漢地之¶
廣陛下之徳處南靣之尊秉萬乗之權因天地之助其¶
於變世易俗調和隂陽陶冶萬物化正天下易於決流¶
抑隊(師古曰決欲流之水抑/将隊之物言其便易)自成康以来幾且千歲(師/古)¶
(曰幾音/鉅依反)欲為治者甚衆然而太平不復興者何也以其¶
舍法度而任私意奢侈行而仁義廢也陛下誠深念髙¶
祖之苦(師古曰言取/天下艱難也)醇法太宗之治正已以先下選賢¶
以自輔開進忠正致誅姦臣逺放讇佞(師古曰逺離也/音于萬反讇古)¶