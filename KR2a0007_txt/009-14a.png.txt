(邑守冢以奉祭祀既已乆逺又非典/制故罷之師古曰奉邑奉音扶用反)¶
五年春正月行幸甘泉郊泰畤三月上幸河東祠后土¶
秋潁川水出流殺人民吏從官縣被害者與告(晋灼曰/從官猶)¶
(從役從軍也臣瓉曰告休假也師古曰晋說非也從官/即上侍従之官也言凡為吏為從官其夲縣有被害者)¶
(皆與/休告)士卒遣歸冬上幸長楊射㷱館(師古曰射/音食亦反)布車騎¶
大獵十二月乙酉毁太上皇孝惠皇帝寢廟園¶
建昭元年春三月上幸雍祠五畤秋八月有白蛾羣飛¶
蔽日從東都門至枳道(如淳曰三輔黄圗長安城東面/北頭門號曰宣平城門其外郭)¶