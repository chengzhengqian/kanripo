為即得雒陽劇孟關東非漢之有今商宗族權埶合貲¶
鉅萬計私奴以千數非特劇孟匹夫之徒也且失道之¶
至親戚畔之閨門内亂父子相訐(師古曰訐告斥其罪/也音居謁反○宋祁)¶
(曰訐蕭該音九列反引字林/靣相斥罪也浙本音居又反)而欲使之宣明聖化調和¶
海内豈不繆哉商視事五年官職陵夷而大惡著於百¶
姓甚虧損盛徳有鼎折足之凶(師古曰易鼎卦九四爻/辭曰鼎折足覆公餗其)¶
(形渥凶餗鼎實也謂所亨之物也渥厚也言鼎折其足/則覆喪其實喻大臣非其任則虧敗國典故宜加以厚)¶
(刑/)臣愚以為聖主富於春秋即位以來未有懲姦之威¶