(如淳曰蛾無幾之頃也師/古曰蛾與俄同古字通用)為偼伃居増成舍(應劭曰後/宫有八區)¶
(増成第/三也)再就館(蘇林曰外舎産子也晉/灼曰謂陽祿與柘觀)有男數月失之¶
成帝遊於後庭嘗欲與倢伃同輦載倢伃辭曰觀古圖¶
畫聖賢之君皆有名臣在側三代末主廼有嬖女今欲¶
同輦得無近似之乎上善其言而止太后聞之喜曰古¶
有樊姬今有班倢伃(張晏曰楚王好田樊/姬為不食禽獸之肉)倢伃誦詩及¶
窈窕徳象女師之篇(師古曰詩謂闗睢以下也窈窕徳/象女師之篇皆古箴戒之書也故)¶
(𫝊云誦詩及窈窕以下諸篇明詩外别有此篇/耳而説者便謂窈窕等卽是詩篇蓋失之矣)每進見¶