嗣為侯推財以分異母諸弟身無所受居喪哀慽(○宋/祁曰)¶
(慽疑/作戚)於是大臣薦商行可以厲羣臣義足以厚風俗宜¶
備近臣繇是擢為諸曹侍中中郎將(師古曰繇/讀與由同)元帝時¶
至右將軍光禄大夫是時定陶共王愛幸幾代太子(師/古)¶
(曰共讀曰恭幾鉅依反○宋/祁曰注文鉅字上當有音字)商為外戚重臣輔政擁佑¶
太子頗有力焉(師古曰/佑助也)元帝崩成帝即位甚敬重商徙¶
為左將軍而帝元舅大司馬大將軍王鳳顓權行多驕¶
僭商論議不能平鳳鳳知之亦疏商建始三年秋京師¶