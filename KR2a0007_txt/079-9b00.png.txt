四人長女媛以選充後宫為元帝昭儀産中山孝王元¶
帝崩媛為中山太后隨王就國奉世長子譚太常舉孝¶
廉為郎功次補天水司馬(如淳曰漢注邊郡置都尉/及千人司馬皆不治民也)奉¶
世撃西羌譚為校尉隨父從軍有功未拜病死譚弟野¶
王逡立參至大官(師古曰逡/音千旬反)¶
野王字君卿受業博士通詩少以父任為太子中庶子¶
年十八上書願試守長安令宣帝竒其志問丞相魏相¶
相以為不可許後以功次補當陽長遷為櫟陽令徙夏¶