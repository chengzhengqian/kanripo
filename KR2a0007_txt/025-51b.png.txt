而東登禮灊之天柱山號曰南嶽(師古曰灊廬江縣天/柱山在焉武帝以天)¶
(柱山為南/嶽灊音濳)浮江自潯陽出樅陽(師古曰摐/音千庸反)過彭蠡禮其¶
名山川北至琅邪竝海上(師古曰竝音步浪/反上音時掌反)四月至奉¶
髙修封焉初天子封泰山泰山東北阯古時有明堂處¶
處險不敞(師古曰言其/阻阸不顯敞)上欲治明堂奉髙旁未曉其制¶
度濟南人公玉帶上黄帝時明堂圖(師古曰公玉姓也/帶名也吕氏春秋)¶
(齊有公玉丹此蓋其舊族而説者讀公玉為/宿非也單姓玉者後漢司徒玉況自音宿耳)明堂中有¶
一殿四面無壁以茅蓋通水水圜宫垣(師古曰/圜繞也)為復道¶