前後數千萬禹為人謹厚内殖貨財(師古曰/殖生也)家以田為¶
業(○宋祁曰晏/本業作樂)及富貴多買田至四百頃皆涇渭溉灌¶
極膏腴上賈(師古曰賈/讀曰價)它財物稱是禹性習知音聲内¶
奢滛身居大第後堂理絲竹筦弦(如淳曰今樂家五日/一習樂為理樂師古)¶
(曰筦亦管字○劉敞曰絲竹/管絃等二物爾於文為駢)禹成就弟子尤著者淮陽¶
彭宣至大司空沛郡戴崇至少府九卿宣為人恭儉有¶
法度而崇愷弟多智(師古曰愷樂也弟易/也言性和樂而簡易)二人異行禹¶
心親愛崇敬宣而疏之崇毎候禹常責師宜置酒設樂¶