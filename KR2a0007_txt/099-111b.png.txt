日以大車四馬建虎旗載霸詣闕霸臥則枕鼔以鐵著¶
食(○宋祁曰南本云臥/則枕數尺鐵非是)此皇天所以輔新室也願陛下¶
作大甲髙車賁育之衣遣大將一人與虎賁百人迎之¶
於道京師門戸不容者開髙大之以視百蠻(師古曰視/讀曰示)¶
鎮安天下博意欲以風莽(晉灼曰諷言毋/得簒盜而霸)莽聞惡之留¶
霸在所新豐(師古曰在所謂/其見到之處)更其姓曰巨母氏謂因文¶
母太后而霸王符也(師古曰莽字巨君若言文/母出此人使我致霸王)徵博下¶
獄以非所宜言弃市明年改元曰地皇從三萬六千歳¶