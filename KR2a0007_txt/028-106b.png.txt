(意也音/牛斤反)孔子閔王道将廢廼脩六經以述唐虞三代之¶
道弟子受業而通者七十有七人是以其民好學上禮¶
義重廉恥周公始封太公問何以治魯周公曰尊尊而¶
親親太公曰後世寖弱矣(師古曰言/漸㣲弱也)故魯自文公以後¶
禄去公室政在大夫季氏逐昭公陵夷㣲弱三十四世¶
而為楚所滅然本大國故自為分壄今去聖乆逺周公¶
遺化銷㣲孔氏庠序衰壞地陿民衆頗有桑麻之業亡¶
林澤之饒俗儉嗇愛財趨商賈好訾毁多巧偽(師古曰/以言相)¶