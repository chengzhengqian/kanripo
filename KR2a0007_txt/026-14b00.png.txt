離去被滿四方五星皆大其事亦大皆小其事亦小也¶
凡五星色皆圜白為喪為旱赤中不平為兵青為憂為¶
水黑為疾為多死黄吉皆角赤犯我城黄地之爭白哭¶
泣之聲青有兵憂黒水五星同色天下匽兵百姓安寧¶
歌舞以行不見災疾五榖蕃昌¶
凡五星歲緩則不行急則過分逆則占熒惑緩則不出¶
急則不入違道則占填緩則不建急則過舍逆則占太¶
白緩則不出急則不入逆則占辰緩則不出急則不入¶