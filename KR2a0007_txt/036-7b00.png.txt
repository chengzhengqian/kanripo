宗家以德得官宿衞者二十餘人德寛厚好施生(師古/曰言)¶
(好施恩惠於/人而生全之)每行京兆尹事多所平反罪人(蘇林曰反/音幡幡罪)¶
(人辭使/從輕也)家産過百萬則以振昆弟(師古曰振/舉救之)賔客食飲¶
(師古曰既以救貧昆/弟又散供食飲之費)曰富民之怨也立十一年子向坐¶
鑄偽黄金當伏法(如淳曰律鑄偽/黄金棄市也)德上書訟罪會薨大¶
鴻臚奏德訟子罪失大臣體不宜賜諡置嗣制曰賜諡¶
繆侯(師古曰繆惡諡也以其安訟/子○宋祁曰姚本安作妄)為置嗣傳至孫慶忌¶
復為宗正太常薨子岑嗣為諸曹中郎將列校尉至太¶