擊臣以故未得至漢今郅支已伏誅願入朝見竟寜元¶
年單于復入朝禮賜如初加衣服錦帛絮皆倍於黄龍¶
時單于自言願壻漢氏以自親(師古曰言欲取漢/女而身為漢家壻)元帝¶
以後宫良家子王嬙字昭君賜單于單于驩喜上書願¶
保塞上谷以西至敦煌(師古曰保守也自請/保守之令無㓂盗)傳之無窮¶
請罷邊備塞吏卒以休天子人民天子令下有司議議¶
者皆以為便郎中侯應習邊事以為不可許上問狀應¶
曰周秦以來匈奴暴桀㓂侵邊境漢興尤被其害臣聞¶