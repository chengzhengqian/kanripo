粟内史上曰茍各有主者而君所主何事也平謝曰主¶
臣(文穎曰惶恐之辭也猶今言死罪也孟康曰主臣主/羣臣也若今言人主晋灼曰主擊也臣服也言其擊)¶
(服惶恐之辭師古/曰文晋二説是也)陛下不知其駑下使待罪宰相(師古/曰駑)¶
(凡馬之稱非駿者也/故以自喻駑音奴)宰相者上佐天子理隂陽順四時¶
下遂萬物之宜(師古曰/遂申也)外填撫四夷諸侯内親附百姓¶
使卿大夫各得任其職也上稱善勃大慙出而讓平曰¶
君獨不素教我乎平笑曰君居其位獨不知其任邪且¶
陛下即問長安盜賊數又欲彊對邪(○劉攽曰盜賊數/亦自有主者謂不)¶