(音干/故反)德及鳥獸教通四海海外肅眘(晉灼曰東夷傳今/挹婁地是也在夫)¶
(餘之東北千餘里大海之濵師古曰周書/序云成王既伐東夷肅眘來賀即謂此)北發渠捜(服/䖍)¶
(曰地名也應劭曰禹貢析支渠捜屬雍州在金城河關/之西西戎也晉灼曰王恢傳北發月支可得而臣似國)¶
(名也地理志朔方有渠捜縣臣瓉曰孔子三朝記云北/發渠捜南撫交阯此舉北以南為對也禹貢渠捜在雍)¶
(州西此渠捜在朔方師古曰北發非國名也/言北方即可徵發渠捜而役屬之瓉說近是)氐羗徠服¶
(師古曰徠古徃來之/來也氐音丁奚反)星辰不孛日月不蝕山陵不崩川¶
谷不塞麟鳳在郊藪河洛出圖書嗚虖何施而臻此與¶
(師古曰虖讀曰呼嗚/呼嘆辭也臻至也)今朕𫉬奉宗廟夙興㠯求夜寐㠯¶