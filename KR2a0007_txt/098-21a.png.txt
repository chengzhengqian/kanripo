家舊號易其璽綬恐不見聴而莽疎屬王諫欲諂莽上¶
書言皇天廢去漢而命立新室太皇太后不宜稱尊號¶
當随漢廢以奉天命莽廼車駕至東宫親以其書白太¶
后太后曰此言是也(師古曰恚/懟之辭也)莽因曰此誖徳之臣也¶
(師古曰誖乖/也音布内反)罪當誅於是冠軍張永獻符命銅璧文言¶
太皇太后當為新室文母太皇太后(服䖍曰銅璧如璧/形以銅為之也○)¶
(劉奉世曰當云新/室文母皇太后)莽廼下詔曰予視羣公咸曰休哉(師/古)¶
(曰視讀曰/示休美也)其文字非刻非畫厥性自然予伏念皇天命¶