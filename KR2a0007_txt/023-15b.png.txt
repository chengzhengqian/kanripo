(塡音竹/刃反)從民之欲而不擾亂是以衣食滋殖刑罰用稀¶
及孝文即位躬脩𤣥默勸趣農桑減省租賦而將相皆¶
舊功臣少文多質懲惡亡秦之政論議務在寛厚恥言¶
人之過失化行天下告訐之俗易(師古曰訐面相斥/罪也音居謁反)吏¶
安其官民樂其業畜積歲增戸口寖息(師古曰畜讀曰/蓄寖益也息生)¶
(也/)風流篤厚禁罔疏闊選張釋之為廷尉罪疑者予民¶
(師古曰/從輕斷)是以刑罰大省至於斷獄四百(師古曰謂普天/之下重罪者也)¶
有刑錯之風即位十三年齊太倉令淳于公有罪當刑¶