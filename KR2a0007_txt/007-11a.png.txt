(出錢顧之月二千是謂踐更也天下人皆直戍邊三日/亦名為更律所謂繇戌也雖丞相子亦在戍邊之調不)¶
(可人人自行三日戍又行者當自戍三日不可往便還/因更住一嵗一更諸不行者出錢三百入官官以給戍)¶
(者是謂過更也律説卒踐更者居也居更縣中五月乃/更也後從尉律卒踐更一月休十一月也食貨志曰月)¶
(為更卒已復為正一嵗屯戍一嵗力役三十倍於古此/漢初因秦法而行之也後遂改易有讁乃戍邊一嵗耳)¶
(逋未出更錢者也師/古曰更音工衡反)令天下酺五日甲戌丞相千秋薨¶
(師古曰/田千秋)夏四月詔曰度遼將軍明友前以羌騎校尉將¶
羌王侯君長以下擊益州反虜後復率擊武都反氐今¶
破烏桓斬虜獲生有功(師古曰既斬反虜又/獲生口也俘取曰獲)其封明友¶