高祖崩事惠帝終世高后元年怨堯前定趙王如意之¶
畫(師古曰畫謂畫/䇿令周昌為相)乃扺堯罪以廣阿侯任敖為御史大¶
夫¶
任敖沛人也少為獄吏高祖嘗避吏吏繫呂后遇之不¶
謹任敖素善髙祖怒擊傷主呂后吏及高祖初起敖以¶
客從為御史守豐二歲高祖立為漢王東擊項羽敖遷¶
為上黨守陳豨反敖堅守封為廣阿侯食邑千八百户¶
高后時為御史大夫三歲免孝文元年薨諡曰懿侯傳¶