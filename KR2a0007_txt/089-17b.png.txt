其言既至前上果問以治状遂對如王生言天子説其¶
有讓(師古曰説/讀曰悦)笑曰君安得長者之言而稱之遂因前¶
曰臣非知此乃臣議曹教戒臣也上以遂年老不任公¶
卿拜為水衡都尉議曹王生為水衡丞以襃顯遂云水¶
衡典上林禁苑共張宫館(師古曰共音居用反/張音知亮反下亦同)為宗廟¶
取牲官職親近上甚重之以官夀卒(師古曰以夀終/而卒於官也)¶
召信臣字翁卿九江壽春人也(師古曰召/讀曰邵)以明經甲科¶
為郎出補穀陽長舉高第遷上蔡長其治視民如子所¶