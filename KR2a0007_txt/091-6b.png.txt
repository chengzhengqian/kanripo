(中耳意讀曰億/中音竹仲反)¶
白圭周人也當魏文侯時李克務盡地力而白圭樂觀¶
時變故人棄我取人取我予能薄飲食忍嗜欲節衣服¶
與用事僮僕同苦樂趨時若猛獸鷙鳥之發故曰吾治¶
生猶伊尹吕尚之謀孫呉用兵商鞅行法是也故智不¶
足與權變勇不足以決斷仁不足以取予彊不能以有¶
守雖欲學吾術終不告也蓋天下言治生者祖白圭(師/古)¶
(曰祖始也以其/法為本始也)¶