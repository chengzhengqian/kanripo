之曰將軍上被曰王安得亡國之言乎昔子胥諌吳王¶
吳王不用廼曰臣今見麋鹿㳺姑蘇之臺也(張晏曰吳/臺名也師)¶
(古曰吳地記云因山為/名西南去國三十五里)今臣亦將見宮中生荆棘露霑¶
衣也於是王怒繫被父母囚之三月王復召被曰將軍¶
許寡人乎被曰小臣將為大王畫計耳(○宋祁曰越/本作下臣)臣¶
聞聰者聽於無聲明者見於未形(師古曰言智慮通達/事未形兆皆豫見)¶
故聖人萬舉而萬全文王壹動而功顯萬世列為三王¶
所謂因天心以動作者也王曰方今漢庭治乎亂乎被¶