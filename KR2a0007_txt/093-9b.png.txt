諸曹遷水衡都尉侍中至衞尉九卿久之趙飛燕貴幸¶
上欲立以為皇后太后以其所出微難之長主往來通¶
語東宫(師古曰/主猶專)歳餘趙皇后得立上甚徳之廼追顯長¶
前功下詔曰前將作大匠解萬年奏請營作昌陵罷弊¶
海内(師古曰罷/讀曰疲)侍中衞尉長數白宜止徙家反故處(師/古)¶
(曰陵置邑徙人以實之長奏/令止所徙之家各還本處)朕以長言下公卿議者皆¶
合長計首建至䇿民以康寧(師古曰/康安也)其賜長爵關内侯¶
後遂封為定陵侯大見信用貴傾公卿外交諸侯牧守¶