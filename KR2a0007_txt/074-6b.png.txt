平原渤海太山東郡溥被災害(師古曰溥與普同○宋/祁曰注文溥字下當有)¶
(一讀/字)民餓死於道路二千石不豫慮其難使至於此(師/古)¶
(曰慮/思也)賴眀詔振捄乃得蒙更生(師古曰捄/古救字)今歲不登榖¶
暴騰踴(師古曰價/忽大貴也)臨秋收歛猶有乏者至春恐甚亡以¶
相恤西𦍑未平師旅在外兵革相乗臣竊寒心宜蚤圖¶
其備(師古曰蚤古早字也○/宋祁曰注末也字當刪)唯陛下留神元元帥繇先¶
帝盛徳以撫海内(師古曰帥循也繇與由同由從也/○宋祁曰注文繇字下當有讀字)上¶
施行其策又數表采易隂陽及明堂月令奏之(師古曰/表謂標)¶