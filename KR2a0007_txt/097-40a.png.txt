求於臣下無有微後宫也當何以塞之日者建始元年¶
正月(師古曰日者/猶言徃日也)白氣出於營室營室者天子之後宫¶
也正月於尚書為皇極皇極者王氣之極也白者西方¶
之氣其於春當廢今正於皇極之月興廢氣於後宫視¶
后妾無能懐任保全者(師古曰視/讀曰示)以著繼嗣之微賤人¶
將起也至其九月流星如𤓰出於文昌貫紫宫尾委曲¶
如龍臨於鉤陳此又章顯前尤著在内也其後則有北¶
宫井溢南流逆理數郡水出流殺人民後則訛言相𫝊¶