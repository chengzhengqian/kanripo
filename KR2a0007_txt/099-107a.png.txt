來諸軍吏及緣邊吏大夫以上為姦利增產致富者收¶
其家所有財產五分之四以助邊急公府士馳傳天下¶
考覆貪饕(師古曰傳音張戀/反饕音吐髙反)開吏告其將奴婢吿其主¶
幾以禁姦(師古曰幾/讀曰冀)姦愈甚皇孫功崇公宗坐自畫容¶
貌被服天子衣冠刻印三一曰維祉冠存己夏處南山¶
臧薄冰(文穎曰祉福祚也冠存己欲襲代也應劭曰/夏處南山就隂涼也臧薄冰亦以除暑也)二¶
曰肅聖寳繼(應劭曰莽自謂承聖舜後能肅/敬得天寳龜以立宗欲繼其緒)三曰徳封¶
昌圖(蘇林曰宗自言以徳見封/當遂昌熾受天下圖籍)又宗舅呂寛家前徙合¶