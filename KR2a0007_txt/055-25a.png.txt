　瀚海即大漠之别名沙磧四際無涯故謂之海張晏¶
　如淳直以大海北海解之非也本文明云去病出代¶
　右北平二千餘里則其地正在大漠安能及絶逺之¶
　北海哉且塞外遇巨澤大湖通稱為海如蘇武牧羊¶
　北海上竇憲追至私渠北鞮海皆巨澤大湖如後世¶
　稱濶灤海之類非大海也¶
師率减什二○什二史記作十三又㑹興城史記作㑹¶
　與城又封博徳為邳離侯史記作符離侯北地都尉¶