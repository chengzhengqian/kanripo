麥(師古曰秋冬種之經/嵗乃熟故云宿麥)舉吏民能假貸貧民者㠯名聞¶
(師古曰貸/音吐戴反)減隴西北地上郡戌卒半發讁吏穿昆明池¶
(如淳曰食貨志以舊吏弄法故讁使穿池更發有貲者/為吏也臣瓉曰西南夷傳有越嶲昆明國有滇池方三)¶
(百里漢使求身毒國而為昆明所閉今欲伐之故作昆/明池象之以習水戰在長安西南周回四十里食貨志)¶
(又曰時越欲與漢用船戰遂乃大脩昆明池/也師古曰讁吏吏有罪者罰而役之滇音顚)¶
四年冬有司言關東貧民徙隴西北地西河上郡會稽¶
凡七十二萬五千口縣官衣食振業用度不足請收銀¶
錫造白金及皮幣以足用(應劭曰時國用不足以白鹿/皮為幣朝覲以薦璧又造銀)¶