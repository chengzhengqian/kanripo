暑熱莽平(師古曰言有草莽而平坦/也一曰莽莽平野之貌)其草木畜産五穀¶
果菜食飲宫室市列錢貨兵器金珠之屬皆與罽賔同¶
而有桃拔師子犀牛(孟康曰桃拔一名符拔似鹿長尾/一角者或爲天鹿兩角者或爲辟)¶
(邪師子似虎正黄有&KR0971;耏尾端茸毛大如斗師古曰師/子卽爾雅所謂狻猊也狻音酸猊音倪拔音歩葛反耏)¶
(亦頰旁毛也音/而茸音人庸反)俗重妄殺(師古曰重難也言/其仁愛不妄殺也)其錢獨文¶
爲人頭幕爲騎馬以金銀飾杖(師古曰杖謂所持/器也音直亮反)絶遠¶
漢使希至自玉門陽關出南道歴鄯善而南行至烏弋¶
山離南道極矣轉北而東得安息¶