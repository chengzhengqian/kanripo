二年冬十月行幸雍祠五畤(師古曰五/帝之畤也)春詔問公卿曰¶
朕飾子女㠯配單于金幣文繡賂之甚厚單于待命加¶
嫚侵盗亡已(師古曰待命謂承/詔命也嫚與慢同)邊境被害朕甚閔之今¶
欲舉兵攻之何如大行王恢建議宜擊夏六月御史大¶
夫韓安國為䕶軍將軍衞尉李廣為驍騎將軍太僕公¶
孫賀為輕車將軍大行王恢為將屯將軍太中大夫李¶
息為材官將軍將三十萬衆屯馬邑谷中誘致單于欲¶
襲擊之單于入塞覺之走出六月軍罷將軍王恢坐首¶