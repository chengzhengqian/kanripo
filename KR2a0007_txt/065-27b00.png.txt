文王也太公伊尹以如此龍逢比干獨如彼豈不哀哉¶
故曰談何容易於是吳王穆然(張晏曰穆音黙師/古曰穆然靜思貌)俛而¶
深惟仰而泣下交頥曰嗟乎余國之不亡也綿綿連連¶
殆哉世之不絶也(師古曰/殆危也)於是正明堂之朝齊君臣之¶
位舉賢材布德恵施仁義賞有功躬節儉減後宫之費¶
損車馬之用放鄭聲逺佞人(師古曰逺離/也音于萬反)省庖厨去侈¶
靡卑宫館壊苑囿填池塹以予貧民無産業者開内臧¶
振貧窮存耆老䘏孤獨薄賦斂省刑辟行此三年海内¶