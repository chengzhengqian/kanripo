趙李從微賤専寵皆皇太后與諸舅夙夜所常憂至親¶
難數言故推永等使因天變而切諌勸上納用之永自¶
知有内應展意無所依違(師古曰/展申也)毎言事輙見荅禮(師/古)¶
(曰加禮/而荅之)至上此對上大怒衞將軍商密擿永令發去(師/古)¶
(曰擿謂𤼵動/之音它歴反)上使侍御史收永敕過交道廐者勿追(晉/灼)¶
(曰交道廐去長安/六十里近延陵)御史不及永還上意亦解自悔明年¶
徴永為大中大夫遷光祿大夫給事中元延元年為北¶
地太守時災異尤數永當之官上使衞尉淳于長受永¶