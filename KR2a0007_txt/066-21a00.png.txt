扶風遷太僕萬年廉平内行修然善事人賂遺外戚許¶
史傾家自盡尤事樂陵侯史高丞相丙吉病中二千石¶
上謁問疾(師古曰上謁/若今通名也)遣家丞出謝謝已皆去萬年獨¶
留昏夜廼歸及吉病甚上自臨問以大臣行能吉薦于¶
定國杜延年及萬年萬年竟代定國為御史大夫八歲¶
病卒子咸字子康年十八以萬年任為郎有異材抗直¶
數言事刺譏近臣書數十上遷為左曹萬年嘗病命咸¶
教戒於牀下語至夜半咸睡頭觸屏風萬年大怒欲杖¶