二年五月故掖庭令吾丘遵謂武曰(師古曰姓/吾丘名遵)掖庭丞¶
吏以下皆與昭儀合通無可與語者獨欲與武有所言¶
我無子武有子是家輕族人得無不敢乎(蘇林曰是家/謂成帝也不)¶
(敢斥故言是家師古曰遵自以無子故無所/顧懼武既有子恐禍相及當止不敢言也)掖庭中御¶
幸生子者輒死又飲藥傷墯者無數欲與武共言之大¶
臣票騎將軍貪耆錢不足計事(師古曰耆/讀曰嗜)奈何令長信¶
得聞之遵後病困謂武今我已死前所語事武不能獨¶
為也慎語(師古曰言汝脱不能/獨為勿漏泄其事)皆在今年四月丙辰赦¶