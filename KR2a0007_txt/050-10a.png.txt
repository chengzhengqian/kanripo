云云(張晏曰所言欲施仁義也師古曰云/云猶言如此如此也史畧其辭耳)黯對曰陛下¶
内多欲而外施仁義柰何欲效唐虞之治虖上怒變色¶
而罷朝公卿皆為黯懼上退謂人曰甚矣汲黯之戇也¶
羣臣或數黯(師古曰數責/之音所具反)黯曰天子置公卿輔弼之臣¶
寜令從諛承意䧟主於不誼虖且已在其位縱愛身柰¶
辱朝廷何黯多病病且滿三月上常賜告者數終不瘉¶
(如淳曰杜欽所謂病滿賜告詔恩也數者/非一也師古曰數音所角反瘉與愈同)最後嚴助為¶
請告上曰汲黯何如人也曰使黯任職居官亡以瘉人¶