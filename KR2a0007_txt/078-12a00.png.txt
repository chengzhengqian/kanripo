惲䇿詔左遷君為太子太傅授印其上故印使者(師古/曰使)¶
(者即謂楊惲也命惲授太傅/印而望之以大夫印上於惲)便道之官君其秉道明孝¶
正直是與帥意亡諐靡有後言(師古曰諐古愆字/後言謂自申理)望之¶
既左遷而黃霸代為御史大夫數月間丙吉薨霸為丞¶
相霸薨于定國復代焉望之遂見廢不得相為太傅以¶
論語禮服授皇太子初匈奴呼韓邪單于來朝詔公卿¶
議其儀丞相霸御史大夫定國議曰聖王之制施德行¶
禮先京師而後諸夏先諸夏而後夷狄詩云率禮不越¶