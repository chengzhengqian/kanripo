　解(臣召南/)按太初元年實丁丑嵗通鑑目錄云太初¶
　元年彊圉赤奮若丁丑是也若甲寅則在元朔二年¶
　前乎此二十四嵗矣唐志日度議云漢太初歴元起¶
　丁丑命曰閼逢攝提格之嵗而實非甲寅可謂至確¶
　蓋元封之六年嵗在丙子仲冬朔旦甲子冬至復得¶
　上古歴元之甲寅耳故後文曰太初元年前十一月¶
　甲子朔旦冬至嵗在星紀婺女六度又引漢志曰嵗¶
　名困敦是也¶