也留屯田得十二便出兵失十二利臣充國材下犬馬¶
齒衰不識長册唯明詔博詳公卿議臣採擇上復賜報¶
曰皇帝問後將軍言十二便聞之虜雖未伏誅兵决可¶
期月而望期月而望者謂今冬邪謂何時也將軍獨不¶
計虜聞兵頗罷且丁壯相聚攻擾田者及道上屯兵復¶
殺略人民將何以止之又大开小开前言曰我告漢軍¶
先零所在兵不往擊久留得亡效五年時不分别人而¶
并擊我(如淳曰此語謂本始五年伐先零不分别大小/开本意是以大小开有此言也○劉奉世曰本)¶