軍大破之漢王復入壁深塹而守謂張良曰諸侯不從¶
奈何良對曰楚兵且破未有分地(李竒曰信越等未有/益地之分師古曰分)¶
(音扶/問反)其不至固宜(師古曰理/宜然也)君王能與共天下可立致¶
也(師古曰共有天下/之地割而封之)齊王信之立非君王意信亦不自¶
堅(師古曰因信自請為假王/乃立之耳故曰非君王意)彭越本定梁地始君王以¶
魏豹故拜越為相國今豹死越亦望王而君王不早定¶
今能取睢陽以北至穀城皆以王彭越(師古曰/睢音雖)從陳以¶
東傅海與齊王信(師古曰傅/讀曰附)信家在楚其意欲復得故¶