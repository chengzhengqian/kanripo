帝制長城以北引弓之國受令單于長城以内冠帶之¶
室朕亦制之使萬民耕織射獵衣食父子毋離臣主相¶
安俱無暴虐今聞渫惡民貪降其趨(晉灼曰渫音渫水/之渫邪惡不正之)¶
(民師古曰渫音先列反降下/也謂下意於利也趨讀曰趣)背義絶約忘萬民之命離¶
兩主之驩然其事已在前矣書云二國已和親兩主驩¶
説(師古曰説/讀曰悦)寢兵休卒養馬(師古曰/寢息也)世世昌樂翕然更¶
始朕甚嘉之聖者日新改作更始使老者得息幼者得¶
長各保其首領而終其天年朕與單于俱由此道(師古/曰由)¶