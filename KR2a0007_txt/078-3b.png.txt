聖德居位思政求賢堯舜之用心也然而善祥未臻隂¶
陽不和是大臣任政一姓擅埶之所致也附枝大者賊¶
本心私家盛者公室危(師古曰本心/樹之本株也)唯明主躬萬機(○/宋)¶
(祁曰一本作/躬親浙本無)選同姓舉賢材以為腹心與參政謀令公¶
卿大臣朝見奏事明陳其職以考功能如是則庶事理¶
公道立姦邪塞私權廢矣對奏天子拜望之為謁者時¶
上初即位思進賢良多上書言便宜輙下望之問狀髙¶
者請丞相御史(師古曰望之以其人所言之狀請于丞/相御史或以奏聞即見超擢○劉奉世)¶