主之表也後二年漢滅楚¶
七年月暈圍參畢七重占曰畢昴間天街也街北胡也¶
街南中國也昴為匃奴參為趙畢為邊兵是歲髙皇帝¶
自將兵擊匃奴至平城為冒頓單于所圍七日廼解¶
十二年春熒惑守心(李竒曰心/為天王也)四月宫車晏駕(應劭曰/天子當)¶
(晨起早作而方崩殞故稱晏駕云韋昭曰凡初/崩為晏駕者臣子之心猶謂宫車當駕而出耳)¶
孝惠二年天開東北廣十餘丈長二十餘丈地動隂有¶
餘天裂陽不足皆下盛彊將害上之變也其後有吕氏¶