(瑞也○宋祁曰獸/字下疑有之字)路弓乘矢集獲壇下(李竒曰宜言盧/弓韋昭曰路大)¶
(也四矢曰乘師古曰韋說是也又於壇下獲弓矢之應/○劉奉世曰指謂鹿也言以大弓四矢而後獲之於壇)¶
(下也義/甚通)報祠大亨唯受命而帝者心知其意而合德焉¶
(服䖍曰高祖受命知之宜見鼎於/其廟也師古曰合德謂與天合德)鼎宜視宗禰廟臧於¶
帝庭以合明應(師古曰視讀曰示宗謂先帝有德可尊/者也禰父廟也帝庭甘泉天神之庭)¶
制曰可入海求蓬萊者言蓬萊不遠而不能至者殆不¶
見其氣上廼遣望氣佐候其氣云其秋上雍且郊(師古/曰雍)¶
(地形高故云上/也音時掌反)或曰五帝泰一之佐也宜立泰一而上¶