逢吉之符也信鄉侯佟上言(師古曰王子侯表清河綱/王子豹始封新鄉侯傳爵)¶
(至曽孫佟王莽簒位賜姓王即謂此也而此傳/作信鄉侯古者新信同音故耳佟音徒冬反)春秋天¶
子將娶於紀則襃紀子稱侯(師古曰解在外/戚恩澤侯表也)安漢公國¶
未稱古制(師古曰稱副也音/尺孕反其下亦同)事下有司皆曰古者天子¶
封后父百里尊而不臣以重宗廟孝之至也佟言應禮¶
可許請以新野田二萬五千六百頃益封莽滿百里莽¶
謝曰臣莽子女誠不足以配至尊復聴衆議益封臣莽¶
伏自惟念得託肺腑獲爵土如使子女誠能奉稱聖徳¶