皆有分星以視吉凶(師古曰保章氏春官之屬也保守/也言守天文之職也分音扶問反)¶
周爵五等而土三等公侯百里伯七十里子男五十里¶
不滿為附庸蓋千八百國而太昊黄帝之後唐虞侯伯¶
猶存帝王圖籍相踵而可知周室既衰禮樂征伐自諸¶
侯出轉相吞滅數百年間列國耗盡(師古曰耗減/也音呼到反)至春¶
秋時尚有數十國五伯迭興總其盟會(師古曰此五伯/謂齊桓宋襄晉)¶
(文秦穆楚莊也迭互也/伯讀曰霸迭音徒結反)陵夷至於戰國天下分而為七¶
(師古曰謂秦韓/魏趙燕齊楚也)合從連衡經數十年秦遂幷兼四海以¶