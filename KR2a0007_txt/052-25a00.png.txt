敢言上而言於太后曰王恢首為馬邑事今不成而誅¶
恢是為匈奴報仇也上朝太后太后以蚡言告上上曰¶
首為馬邑事者恢故發天下兵數十萬從其言為此且¶
縱單于不可得恢所部擊猶頗可得以尉士大夫心(師/古)¶
(曰或當得其輜重人衆也古尉安/之字正如此其後流俗乃加心耳)今不誅恢無以謝天¶
下於是恢聞廼自殺安國為人多大畧知足以當世取¶
舍(師古曰舍止也取舍言/可取則取可止則止)而出於忠厚貪耆財利(師古/曰耆)¶
(讀曰/嗜)然所推舉皆亷士賢於己者於梁舉壺遂臧固至¶