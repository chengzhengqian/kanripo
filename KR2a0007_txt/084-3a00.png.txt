事言遲疾無所在虧損聖徳之聰明奉詔不謹皆不敬¶
(師古曰既自云不坐又言遲疾無/所在此之二條於法皆為不敬)臣謹以劾慶坐免官¶
㑹北地浩商為義渠長所捕亡(師古曰義渠北地之縣/也商被縣長捕而逃亡)¶
長取其母與豭豬連繫都亭下(師古曰以深辱之/豭牡豕也音家)商兄¶
弟㑹賔客自稱司隸掾長安縣尉殺義渠長妻子六人¶
亡丞相御史請遣掾史與司隸校尉部刺史并力逐捕¶
察無狀者(師古曰無狀謂商及義渠長本狀之違曲也/○劉攽曰謂察司隸刺史捕賊之無狀者故)¶
(下文云以宰士督/察奉使命大夫)奏可司隸校尉㳙勲奏言春秋之義¶