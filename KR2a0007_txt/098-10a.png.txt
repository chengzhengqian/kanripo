當退也河平以來臣久病連年數出在外曠職素餐此¶
臣三當退也(師古曰空廢職/任徒受祿秩也)陛下以皇太后故不忍誅¶
廢臣猶自知當逺流放又重自念(師古曰重/音直用反)兄弟宗族¶
所䝉不測當殺身靡骨死輦轂下(師古曰靡碎/也音武皮反)不當以¶
無益之故有離寑門之心誠嵗餘以來所苦加侵(師古/曰誠)¶
(實/也)日月益甚(○宋祁曰越/本月作日)不勝大願願乞骸骨歸自治¶
養兾賴陛下神靈未埋髪齒朞月之間幸得瘳愈復望¶
帷幄不然必寘溝壑臣以非材見私天下知臣受恩深¶