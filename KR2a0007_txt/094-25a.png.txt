攻祁連山得胡首虜三萬餘級禆小王以下十餘人是¶
時匈奴亦來入代郡鴈門殺略數百人漢使博望侯及¶
李將軍廣出右北平擊匈奴左賢王左賢王圍李廣廣¶
軍四千人死者過半殺虜亦過當㑹博望侯軍救至李¶
將軍得脱盡亡其軍(○劉奉世曰既云死者過半又云/盡亡其軍與武紀本傳無同者必)¶
(有一/誤)合騎侯後票騎將軍期及博望侯皆當死贖為庶¶
人其秋單于怒昆邪王休屠王居西方為漢所殺虜數¶
萬人欲召誅之昆邪休屠王恐謀降漢漢使票騎將軍¶