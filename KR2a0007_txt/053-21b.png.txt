之起及吏治淮南事辭出之(師古曰辭語/所連出其事)寄於上最親¶
(師古曰寄母王夫人即王皇后之妹於上為從母故寄/於諸兄弟之中又更親也此下有常山王云天子為最)¶
(親其義/亦同)意自傷發病而死不敢置後於是上聞寄有長¶
子賢母無寵少子慶母愛幸寄常欲立之為非次因有¶
過遂無所言上憐之立賢為膠東王奉康王祀而封慶¶
為六安王王故衡山地膠東王賢立十五年薨諡為哀¶
王子戴王通平嗣二十四年薨子頃王音嗣五十四年¶
薨子共王授嗣十四年薨子殷嗣王莽時絶¶