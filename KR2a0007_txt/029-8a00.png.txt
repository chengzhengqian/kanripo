(臣瓚曰水還舊道則羣害消除神/祐滂沛也師古曰沛音普大反)不封禪兮安知外(師/古)¶
(曰言不因廵狩封禪而/出則不知關外有此水)皇謂河公兮何不仁(張晏曰皇/武帝也河)¶
(公河/伯也)泛濫不止兮愁吾人齧桑浮兮淮泗滿(如淳曰齧/桑邑名為)¶
(水所/浮漂)久不反兮水維緩(師古曰水維/水之綱維也)一曰河湯湯兮激¶
潺湲(師古曰歌有二章自河湯湯以下更是其一故云/一曰也湯湯疾貌也潺湲激流也湯音傷潺音仕)¶
(連反湲音/于權反)北渡回兮迅流難(師古曰迅/疾也音訊)搴長茭兮湛羙¶
玉(如淳曰搴取也茭草也音郊一曰茭竿也取長竿樹/之用著石間以塞決河也臣瓚曰竹葦絙謂之茭也)¶
(所以引置土石也師古曰瓚説是也搴㧞也絙索也湛/羙玉者以祭河也茭字宜從竹搴音騫茭音交又音爻)¶