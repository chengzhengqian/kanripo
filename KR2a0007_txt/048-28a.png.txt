孫誅絶(師古曰幾/音鉅依反)此天下之所共見也是非其明效大¶
驗邪人之言曰聽言之道必以其事觀之則言者莫敢¶
妄言今或言禮誼之不如法令教化之不如刑罰人主¶
胡不引殷周秦事以觀之也(師古曰/胡何也)人主之尊譬如堂¶
羣臣如陛衆庶如地故陛九級上廉逺地則堂高(師古/曰級)¶
(等也廉/側隅也)陛亡級廉近地則堂卑高者難攀卑者易陵(師/古)¶
(曰陵/乘也)理埶然也故古者聖王制為等列内有公卿大夫¶
士外有公侯伯子男然後有官師小吏(師古曰官師/一官之長)延¶