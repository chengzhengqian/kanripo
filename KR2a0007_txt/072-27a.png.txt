勝薦徵為諌大夫病免復徵為博士又病去頃之哀帝¶
遣使者即楚拜舍為太山太守(師古曰即/猶就也)舍家居在武¶
原使者至縣請舍欲令至廷拜授印綬(師古曰廷謂/縣之庭内)舍¶
曰王者以天下為家何必縣官遂於家受詔便道之官¶
既至數月上書乞骸骨上徵舍至京兆東湖界(師古曰/湖縣也)¶
(時屬/京兆)固稱病篤天子使使者收印綬拜舍為光禄大夫¶
數賜告舍終不肯起乃遣歸舍亦通五經以魯詩教授¶
舍勝既歸鄉里郡二千石長吏初到官皆至其家如師¶