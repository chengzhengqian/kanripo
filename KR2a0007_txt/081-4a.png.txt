(遺其親示之以好惡而/民知禁故衡引以為言)觀其失而制其宜故動之而和¶
綏之而安今天下俗貪財賤義好聲色上侈靡廉耻之¶
節薄滛辟之意縱(師古曰辟/讀曰僻)綱紀失序疏者踰内(師古/曰疏)¶
(者妻妾之家内者同姓/骨肉也踰謂過越也)親戚之恩薄婚姻之黨隆苟合¶
徼幸以身設利不改其原(師古曰設施/也原本也)雖嵗赦之刑猶¶
難使錯而不用也(師古曰嵗赦謂毎嵗一/赦也錯置也音千故反)臣愚以為宜¶
壹曠然大變其俗孔子曰能以禮讓為國乎何有(師古/曰論)¶
(語載孔子之言謂能以/禮讓治國則其事甚易)朝廷者天下之楨幹也公卿大¶