　前漢書卷六十八考證¶
霍光傳時光與金日磾上官桀等云云○(臣召南/)按捕¶
　莽何羅日磾功也漢書入日磾於功臣表入光桀於¶
　外戚恩澤侯表是有深意存焉¶
光為博陸侯注文穎曰食邑北海河東城○(臣召南/)按¶
　河字下脱間字而城字則郡字之譌也恩澤侯表云¶
　北海河間東郡師古注曰光初封食北海河間後益¶
　封又食東郡可知此注脫誤顯然¶