(師古曰鮮少/也音先淺反)於是除千夫五大夫為吏不欲者出馬(如/淳)¶
(曰千夫五大夫不欲/為吏者令之出馬也)故吏皆適令伐棘上林作昆明池¶
(師古曰適讀曰讁讁責/罰也以其久為姦利)其明年大將軍票騎大出擊胡¶
賞賜五十萬金軍馬死者十餘萬匹轉漕車甲之費不¶
與焉(師古曰與/讀曰豫)是時財匱(師古曰/匱空也)戰士頗不得祿矣有¶
司言三銖錢輕輕錢易作姦詐廼更請郡國鑄五銖錢¶
周郭其質令不可得摩取鋊(孟康曰周匝為/郭文漫皆有)大農上鹽¶
鐵丞孔僅咸陽言(師古曰奏/上其言也)山海天地之臧宜屬少府¶