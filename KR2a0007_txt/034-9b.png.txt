勇若臣者何足以權大事乎信曰僕聞之百里奚居虞¶
而虞亡之秦而秦伯(師古曰百里奚本虞臣也後事於/秦遂爲大夫穆公用其言以取霸)¶
(伯讀/曰霸)非愚於虞而智於秦也用與不用聽與不聽耳向¶
使成安君聽子計僕亦禽矣僕委心歸計願子勿辭廣¶
武君曰臣聞智者千慮必有一失愚者千慮亦有一得¶
故曰狂夫之言聖人擇焉顧恐臣計未足用(師古曰/顧念也)願¶
效愚忠故成安君有百戰百勝之計一日而失之軍敗¶
鄗下(李竒曰鄗音羮臛之臛常山縣/也光武卽位於此故改曰高邑)身死泜水上今足¶