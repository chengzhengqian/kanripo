尨竒無常金玦不復君有心矣(應劭曰竒竒怪非常意/復反也金玦猶決去不)¶
(反意也師古曰罕夷晉大夫時為下軍/卿也有心害太子之心也復音扶目反)後四年申生以¶
讒自殺近服妖也左氏傳曰鄭子臧好聚鷸冠(張晏曰/鷸鳥赤)¶
(足黄文以其毛飾冠韋昭曰鷸今翠鳥也師古曰子臧/鄭文公子也鷸大鳥即戰國䇿所云啄蚌者也天之將)¶
(雨鷸則知之翠鳥自有鷸名而此飾冠非翠鳥也逸周/書曰知天文者冠鷸冠盖以鷸鳥知天時故也禮圖謂)¶
(之術氏冠鷸/音聿又音術)鄭文公惡之使盜殺之(師古曰時已得罪/出奔宋故使盗殺)¶
(之於陳/宋之間)劉向以為近服妖者也一曰非獨為子臧之身¶
亦文公之戒也初文公不禮晉文(師古曰晉文公之為/公子也避驪姬之難)¶