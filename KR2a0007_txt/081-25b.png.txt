相大司空定陶共王太后宜當何居光素聞傅太后為¶
人剛暴長於權謀自帝在襁褓而飬長教道至於成人¶
帝之立又有力光心恐傅太后與政事(師古曰與/讀曰豫)不欲¶
令與帝旦夕相近即議以為定陶太后宜改築宫大司¶
空何武曰可居北宫上從武言北宫有紫房復道通未¶
央宫(師古曰復/讀曰複)傅太后果從復道朝夕至帝所求欲稱¶
尊號貴寵其親屬使上不得直道行(師古曰不得依正/直之道○宋祁曰)¶
(行字上監/本有而字)頃之太后從弟子傅遷在左右尤傾邪上免¶