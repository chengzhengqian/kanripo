二年春三月罷大司空復御史大夫(師古曰復音扶/目反此下亦同)夏¶
四月詔曰漢家之制推親親以顯尊尊(師古曰天子之/至親當極尊號)¶
定陶恭皇之號不宜復稱定陶尊恭皇太后曰帝太太¶
后稱永信宫恭皇后曰帝太后稱中安宫立恭皇廟于¶
京師赦天下徒罷州牧復刺史六月庚申帝太后丁氏¶
崩上曰朕聞夫婦一體詩云榖則異室死則同穴(師古/曰詩)¶
(王風大車之篇也/榖生也穴冢壙也)昔季武子成寑杜氏之殯在西階下¶
請合葬而許之(師古曰季武子魯大夫季孫宿也/成寑新為寑室也事見禮記檀弓)附葬¶