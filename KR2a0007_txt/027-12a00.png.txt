相也今火出而火陳逐楚而建陳也妃以五成故曰五¶
年歲五及鶉火而後陳卒亡楚克有之天之道也説曰¶
顓頊以水王陳其族也(師古曰陳舜後/也舜本出顓頊)今兹歳在星紀¶
後五年在大梁大梁昴也金為水宗得其宗而昌故曰¶
五年陳將復封楚之先為火正故曰楚所相也天以一¶
生水地以二生火天以三生木地以四生金天以五生¶
土五位皆以五而合而隂陽易位故曰妃以五成然則¶
水之大數六火七木八金九土十故水以天一為火二¶