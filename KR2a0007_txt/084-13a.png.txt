為隠蔽皆亡忠慮羣下兇兇更相嫉妬(師古曰更/音工衡反)其咎¶
安在觀君之治無欲輔朕富民便安元元之念間者郡¶
國榖雖頗孰(師古曰間謂/近者以來)百姓不足者尚衆前去城郭¶
未能盡還夙夜未嘗忘焉朕惟往時之用與今一也(師/古)¶
(曰謂財/用也)百僚用度各有數君不量多少一聼羣下言用¶
度不足奏請一切増賦税城郭堧及園田過更筭馬牛¶
羊(張晏曰一切權時也堧城郭旁地園田入多益其稅/也百人為卒取一人所贍常為之月用二千使人直)¶
(之謂之過更又牛馬羊頭數出税筭千輸/二十也師古曰堧音人緣反解在食貨志)増益鹽鐵變¶