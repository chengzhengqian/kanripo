大夫茫然(師古曰茫/音莫郎反)喪其所懐來失厥所以進(師古曰/初有所)¶
(懐而来欲進而陳之/今并喪失其来意也)喟然並稱曰允哉漢徳(師古曰允/信也小雅)¶
(車攻之詩曰/允矣君子)此鄙人之所願聞也百姓雖勞請以身先¶
之敞罔靡徙遷延而辭避(師古曰敞罔失志/貌靡徙自抑退也)其後人有¶
上書言相如使時受金失官居嵗餘復召為郎相如口¶
吃而善著書常有消渇病與卓氏婚饒於財故其事宦¶
未嘗肯與公卿國家之事(師古曰與讀曰豫○/劉奉世曰事當作仕)常稱疾¶
閒居不慕官爵(師古曰閒/讀曰閑也)嘗從上至長楊獵(師古曰長/楊宫也在)¶