(一決於中/道為允)青赤出陽道白黑出隂道若月失節度而妄¶
行出陽道則旱風出隂道則隂雨凡君行急則日行疾¶
君行緩則日行遲日行不可指而知也故以二至二分¶
之星為候日東行星西轉冬至昏奎八度中夏至氐十¶
三度中春分柳一度中秋分牽牛三度七分中此其正¶
行也日行疾則星西轉疾事埶然也故過中則疾君行¶
急之感也不及中則遲君行緩之象也至月行則以晦¶
朔決之日冬則南夏則北冬至於牽牛夏至於東井日¶