贊曰昔周成以孺子繼統而有管蔡四國流言之變(師/古)¶
(曰四國謂管蔡商奄也流放也武王崩成王幼弱周公/攝政四國乃流言曰公將不利於孺子遂致雷風之異)¶
(成王既見金縢之冊乃不疑/周公事見豳詩及周書大誥)孝昭幼年即位亦有燕蓋¶
上官逆亂之謀成王不疑周公孝昭委任霍光各因其¶
時以成名大矣哉承孝武奢侈餘敝師旅之後海内虛¶
耗户口減半(師古曰耗損也音火到/反減讀為減省之減)光知時務之要輕¶
繇薄賦與民休息(師古曰繇/讀曰傜)至始元元鳳之間匈奴和¶
親百姓充實舉賢良文學問民所疾苦議鹽鐵而罷𣙜¶