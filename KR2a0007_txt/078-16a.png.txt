我見言前將軍小過五大罪一中書令在旁知我言狀¶
望之聞之以問宏恭石顯顯恭恐望之自訟下於它吏¶
即挾朋及待詔華龍(師古曰華/音胡化反)龍者宣帝時與張子蟜¶
等待詔(師古曰蟜音巨/遙反字或作僑)以行汙濊不進(師古曰濊/與穢同)欲入¶
堪等堪等不納故與朋相結恭顯令二人告望之等謀¶
欲罷車騎將軍疏退許史狀候望之出休日令朋龍上¶
之事下𢎞恭問狀望之對曰外戚在位多奢滛欲以匡¶
正國家非為邪也恭顯奏望之堪更生朋黨相稱舉數¶