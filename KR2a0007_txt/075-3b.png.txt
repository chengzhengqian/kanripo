(音之/欲反)吏白大將軍霍光光不舉法是時光與車騎將軍¶
張安世謀欲廢昌邑王光譲安世以為泄語安世實不¶
言(○宋祁曰言/字疑作泄)廼召問勝勝對言在洪範傳曰皇之不¶
極厥罰常隂時則下人有伐上者惡察察言(師古曰惡/謂忌諱也)¶
(察為計謀不敢明顯言之也五行志曰不/敢察察言也○宋祁曰注文為疑作謂)故云臣下有¶
謀(○劉敞曰傳本云下人伐上而勝自以/為不欲分明道之故改云臣下有謀爾)光安世大驚¶
以此益重經術士後十餘日光卒與安世白太后(師古/曰卒)¶
(終也○宋祁曰白/字上疑有共字)廢昌邑王尊立宣帝光以為羣臣奏¶