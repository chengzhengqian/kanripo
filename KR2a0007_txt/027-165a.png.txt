東井京師地且既其占恐害繼嗣日蚤食時從西南起¶
三年八月乙卯晦日有食之在房四年三月癸丑朔日¶
有食之在昴陽朔元年二月丁未晦日有食之在胃永¶
始元年九月丁巳晦日有食之谷永以京房易占對曰¶
元年九月日食酒亡節之所致也獨使京師知之四國¶
不見者若曰湛湎於酒君臣不别禍在内也(師古曰湛/讀曰沈又)¶
(讀曰/耽)永始二年二月乙酉晦日有食之谷永以京房易¶
占對曰今年二月日食賦歛不得度民愁怨之所致也¶