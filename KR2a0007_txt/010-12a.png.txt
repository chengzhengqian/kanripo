事下無逸民(師古曰/逸遁也)教化流行風雨和時百榖用成衆¶
庶樂業咸以康寧朕承鴻業十有餘年數遭水旱疾疫¶
之災黎民婁困於饑寒(師古曰婁/古屢字)而望禮義之興豈不¶
難哉朕既無以率道(師古曰道/讀曰𨗳)帝王之道日以陵夷(師/古)¶
(曰陵丘陵也夷平也言其頽替若丘陵之漸平也又/曰陵遲亦言如丘陵之逶遲稍卑下也他皆類此)意¶
廼招賢選士之路鬱滯而不通與(師古曰與/讀曰歟)將舉者未¶
得其人也其舉敦厚有行義能直言者冀聞切言嘉謀¶
匡朕之不逮夏徙郡國豪傑貲五百萬以上五千户于¶