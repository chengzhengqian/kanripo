所賞禮之所取也禮義者民之所服也而賞罰順之則¶
民不犯禁矣(○宋祁曰監本浙本止云不犯矣南本云/民之所服也不犯禁矣而賞罰順之則民)¶
(從余謂不犯禁矣四字/疑當删止作則民從)故畫衣冠異章服而民不犯者¶
此道素行也臣聞之氣同則從聲比則應(師古曰比和/也音頻寐反)¶
今人主和徳於上百姓和合於下(師古曰合謂/與上合徳也)故心和¶
則氣和氣和則形和形和則聲和聲和則天地之和應¶
矣故隂陽和風雨時甘露降五穀登六畜蕃嘉禾興朱¶
草生山不童澤不涸此和之至也故形和則無疾無疾¶