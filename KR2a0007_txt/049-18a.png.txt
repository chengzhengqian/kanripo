之人情非有匹敵不能久安其處塞下之民禄利不厚¶
不可使久居危難之地胡人入驅而能止其所驅者以¶
其半予之(孟康曰謂胡人入為寇驅收中國能奪得之/者以半與之師古曰孟説非也言胡人入為)¶
(寇驅畧漢人及畜産而它人能止/得其所驅者令其本主以半賞之)縣官為贖(張晏曰得/漢人官為)¶
(贖也師古曰此承上句言謂/官為備價贖之耳張説非也)其民如是(○劉奉世曰其/民當屬上句)¶
則邑里相救助赴胡不避死非以徳上也(師古曰言非/以此事欲立)¶
(徳義於/主上也)欲全親戚而利其財也此與東方之戍卒不習¶
地埶而心畏胡者功相萬也(如淳曰東方諸郡民不/習戰鬪當戍邉者也)以¶