燕生爵哺食至大俱飛去(師古曰哺音蒲固反食/讀曰飤謂與母俱去)京房¶
易傳曰賊臣在國厥咎燕生爵諸侯銷一曰生非其類¶
子不嗣世史記魯定公時季桓子穿井得土缶中得蟲¶
若羊(師古曰缶盎/也即今之盆)近羊禍也羊者地上之物幽於土中¶
象定公不用孔子而聽季氏暗昧不明之應也一曰羊¶
去野外而拘土缶者象魯君失其所而拘於季氏季氏¶
亦將拘於家臣也是嵗季氏家臣陽虎囚季桓子後三¶
年陽虎劫公伐孟氏兵敗竊寶玉大弓而出亡(師古曰/寶玉謂)¶