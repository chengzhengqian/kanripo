(毁曰訾訾/音子爾反)喪祭之禮文備實寡然其好學猶愈於它俗¶
(師古曰/愈勝也)漢興以來魯東海多至卿相東平湏昌夀張皆¶
在濟東屬魯非宋地也當考(師古曰當考者言當/更考覈之其事未審)¶
宋地房心之分壄也今之沛梁楚山陽濟隂東平及東¶
郡之湏昌夀張皆宋分也周封㣲子於宋今之雎陽是¶
也本陶唐氏火正閼伯之虚也濟隂定陶詩風曹國也¶
武王封弟叔振鐸於曹其後稍大得山陽陳留二十餘¶
世為宋所滅昔堯作游成陽(如淳曰作起也成陽在定/陶今有堯冢靈臺師古曰)¶