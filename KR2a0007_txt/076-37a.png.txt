懲讒賊之口絶詐欺之路(師古曰/懲創也)唯明主參詳使白黑¶
分别書奏天子復以尊為徐州刺史遷東郡太守久之¶
河水盛溢泛浸瓠子金隄老弱奔走恐水大決為害尊¶
躬率吏民投沈白馬(師古曰以/祭水也)祀水神河伯尊親執圭¶
璧使巫䇿祝請以身填金隄(師古曰填塞/也音大賢反)因止宿廬居¶
隄上吏民數千萬人爭叩頭救止尊(○宋祁曰邵/夲無尊字)尊終¶
不肯去及水盛隄壞吏民皆奔走唯一主簿泣在尊旁¶
立不動(○宋祁曰立字/上疑有尊字)而水波稍却廻還吏民嘉壯尊¶