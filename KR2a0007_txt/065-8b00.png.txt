杜乎(師古曰中尉及左右内史則為三輔矣非必謂京/兆馮翊扶風也學者疑此言為後人所増斯未達)¶
(也/)奢侈越制天為之變上林雖小臣尙以為大也夫南¶
山天下之阻也南有江淮北有河渭其地從汧隴以東¶
商雒以西(服䖍曰商與上雒二縣也師/古曰汧汧水也隴隴坻也)厥壤肥饒漢興¶
去三河之地止霸産以西都涇渭之南此所謂天下陸¶
海之地(師古曰髙平曰陸關中地高故稱陸耳海者萬/物所出言關中山川物産饒富是以謂之陸海)¶
(也/)秦之所以虜西戎兼山東者也其山出玉石金銀銅¶
鐵豫章檀柘異類之物不可勝原(師古曰原本也言/說不能盡其根本)此¶