(師古曰行/音下更反)覽觀風俗太保舜等奏言春秋列功徳之義¶
太上有立徳其次有立功其次有立言唯至徳大賢然¶
後能之其在人臣則生有大賞終為宗臣殷之伊尹周¶
之周公是也及民上書者八千餘人咸曰伊尹為阿衡¶
周公為太宰周公享七子之封有過上公之賞宜如陳¶
崇言章下有司有司請還前所益二縣及黄郵聚新野¶
田采伊尹周公稱號加公為宰衡位上公據史秩六百¶
石三公言事稱敢言之羣吏毋得與公同名出從期門¶