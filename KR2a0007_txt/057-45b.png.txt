君臣易位尊卑失序父兄不辜㓜孤為奴虜係絫號泣¶
(師古曰為人所獲而絫係/之故號泣也絫力追反)内鄉而怨(師古曰鄉讀曰嚮/嚮中國而怨慕也)¶
曰葢聞中國有至仁焉徳洋恩普(師古曰/洋多也)物靡不得其¶
所今獨曷為遺已(師古曰曷何也已/謂怨者之身也)舉踵思慕若枯旱¶
之望雨盭夫為之垂涕(張揖曰狠戾之夫也/師古曰盭古戾字)况乎上聖¶
又烏能已(師古曰烏猶/焉也已止也)故北出師以討强胡南馳使以¶
誚勁越(師古曰誚責/也音材笑反)四面風徳(師古曰/風化也)二方之君鱗集¶
仰流(師古曰二方謂西夷及南夷也/若魚鱗之相次而仰向承流也)願得受號者以億¶