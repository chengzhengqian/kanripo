(師古曰稱師/法而説其義)詔以為太子舍人門大夫(師古曰初為舍/人又為門大夫)¶
遷博士又上書言人主所以尊顯功名揚於萬世之後¶
者以知術數也(張晏曰術數刑名之書也臣瓚曰術數/謂法制治國之術也師古曰瓚説是也)¶
(公孫𢎞云擅生殺之力通壅塞之途權輕重之數論得/失之道使逺近情偽必見於上謂之術此與錯所言同)¶
(耳/)故人主知所以臨制臣下而治其衆則羣臣畏服矣¶
知所以聽言受事則不欺蔽矣知所以安利萬民則海¶
内必從矣知所以忠孝事上則臣子之行備矣此四者¶
臣竊為皇太子急之人臣之議或曰皇太子亡以知事¶