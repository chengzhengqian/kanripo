博士大夫者見師居大位幾得其助力(師古曰幾/讀曰冀)光終¶
無所薦舉至或怨之其公如此光年七十元始五年薨¶
莽白太后使九卿策贈以太師博山侯印綬賜乘輿祕¶
器金錢雜帛少府供張諫大夫持節與謁者二人使䕶¶
喪事博士䕶行禮太后亦遣中謁者持節視喪公卿百¶
官㑹弔送𦵏載以乘輿輼輬及副各一乘(師古曰輼輬/車及副各一)¶
(乗也輼輬解具在霍光傳○宋/祁曰輼輬下當有車字注文同)羽林孤兒諸生合四百¶
人輓送車萬餘兩道路皆舉音以過喪(師古曰喪到之/處行道之人皆)¶