(師古曰菑/古災字)當此之時頭如蓬葆(頭乆不理如蓬草羽葆/也師古曰草叢生曰葆)¶
(音保○宋祁曰浙本注文/頭字上有服䖍曰三字)勤苦至矣然其賞不過封侯¶
今宗室子孫曾無暴衣露冠之勞裂地而王之分財而¶
賜之父死子繼兄終弟及今王骨肉至親敵吾一體(師/古)¶
(曰言若四/肢之一也)廼與他姓異族謀害社稷親其所疏疏其所¶
親有逆悖之心無忠愛之義如使古人有知當何面目¶
復奉齊酎見髙祖之廟乎(師古曰古/人謂先人)旦得書以符璽屬¶
醫工長(師古曰屬委也醫工長王官/之主醫者也屬音之欲反)謝相二千石奉事¶