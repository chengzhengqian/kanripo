攀援而立大王(師古曰援/引也音爰)其仁厚豈有量哉(師古曰言/其深多也)¶
(量音力/向反)臣願大王事之敬之政事壹聽之大王垂拱南¶
面而已願留意常以為念王既到即位二十餘日以行¶
淫亂廢昌邑羣臣坐在國時不舉奏王罪過令漢朝不¶
聞知又不能輔道陷王大惡(師古曰道/讀曰導)皆下獄誅唯吉¶
與郎中令龔遂以忠直數諫正得減死髠為城旦起家¶
復為益州刺史病去官復徴為博士諌大夫是時宣帝¶
頗修武帝故事宫室車服盛於昭帝時外戚許史王氏¶