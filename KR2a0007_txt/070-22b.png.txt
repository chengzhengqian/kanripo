多規良田役使貧民(師古曰規畫也/自占為疆界也)可徙初陵以彊亰¶
師衰弱諸侯又使中家以下得均貧富湯願與妻子家¶
屬徙初陵為天下先於是天子從其計果起昌陵邑後¶
徙内郡國民萬年自詭三年可成(師古曰詭責也/自以為憂責也)後卒¶
不就(師古曰卒終/也就亦成也)羣臣多言其不便者下有司議皆曰¶
昌陵因卑為髙積土為山度便房猶在平地上(師古曰/度徒各)¶
(反/)客土之中不保幽冥之靈淺外不固卒徒工庸以鉅¶
萬數至㸐脂火夜作(師古曰㸐/古然字也)取土東山且與榖同賈¶