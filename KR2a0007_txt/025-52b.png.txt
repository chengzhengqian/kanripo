山下祠五帝各如其方黄帝并赤帝所(師古曰與/赤帝同處)有司¶
侍祠焉山上舉火下悉應之還幸甘泉郊泰畤春幸汾¶
隂祠后土(○宋祁曰姚本春/字上有明年二字)明年幸泰山以十一月甲¶
子朔旦冬至日祀上帝於明堂後每修封(○宋祈曰越/本每作毋新)¶
(本無後字但/云毋修封)其贊饗曰天増授皇帝泰元神策周而復¶
始皇帝敬拜泰一(師古曰自此以/上贊祝者辭)東至海上考入海及¶
方士求神者莫驗然益遣幾遇之(師古曰益多也幾讀/曰冀言更遣人求之)¶
(冀必/遇也)乙酉栢梁災十二月甲午朔上親禪髙里(師古曰/髙里山)¶