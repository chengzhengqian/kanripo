王人微者序乎諸侯之上尊王命也臣幸得奉使以督¶
察公卿以下為職(師古曰/督視也)今丞相宣請遣掾史以宰士¶
督察天子奉使命大夫(師古曰謂丞相掾史為宰士者/言其宰相之屬官而位為士也)¶
(奉使命大夫/謂司隸也)甚誖逆順之理(師古曰誖乖/也音布内反)宣本不師受¶
經術因事以立姦威案浩商所犯一家之禍耳而宣欲¶
専權作威乃害于乃國不可之大者(師古曰周書洪範/云臣之有作福作)¶
(威乃凶于乃國害于厥躬故引之/○宋祁曰乃監本作廼姚本刪)願下中朝特進列侯¶
將軍以下正國法度議者以為丞相掾不宜移書督趣¶