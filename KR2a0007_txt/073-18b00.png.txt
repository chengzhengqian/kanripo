可勿復修(師古曰閒/音工莧反)上亦不改也明年𤣥成復言古者¶
制禮别尊卑貴賤(○宋祁曰貴字/上疑有明字)國君之母非適不得¶
配食則薦於寢(師古曰適/讀曰嫡)身沒而已陛下躬至孝承天¶
心建祖宗定迭毁序昭穆大禮旣定孝文太后孝昭太¶
后寢祠園宜如禮勿復修奏可後嵗餘𤣥成薨匡衡為¶
丞相上寢疾夢祖宗譴罷郡國廟上少弟楚孝王亦夢¶
焉上詔問衡議欲復之(○宋祁曰詔字/南本浙本作召)衡深言不可上¶
疾乆不平衡惶恐禱高祖孝文孝武廟曰嗣曾孫皇帝¶