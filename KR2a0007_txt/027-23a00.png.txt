(中而失於奢/則不如儉)故禹卑宫室(師古曰論語載孔子曰禹吾/無間然矣卑宫室而盡力於)¶
(溝洫謂勤於治水/而所居狹陋也)文王刑于寡妻(師古曰大雅思齊之/詩云刑于寡妻至于)¶
(兄弟以御于家邦刑法也寡妻謂正嫡也御治也此美/文王以禮法接待其妻旁及兄弟宗族又廣以政教治)¶
(家/邦)此聖人之所以昭教化也如此則土得其性矣若廼¶
奢淫驕慢則土失其性有水旱之災而草木百榖不孰¶
是為稼穡不成嚴公二十八年冬大水亡麥禾董仲舒¶
以為夫人哀姜淫亂(師古曰哀姜莊/公夫人齊女也)逆隂氣故大水也¶
劉向以為水旱當書不書水旱而曰大亡麥禾者土氣¶