殺諫者暴急無道竈者生養之本豕而敗竈陳鬴於庭¶
鬴竈將不用宫室將廢辱也燕王不改卒伏其辜京房¶
易傳曰衆心不安君政厥妖豕入居室史記魯襄公二¶
十三年榖洛水鬬將毁王宫劉向以為近火沴水也周¶
靈王將擁之有司諫曰不可長民者不崇藪不墮山不¶
防川不竇澤(師古曰長民為民之長也崇聚也藪謂澤/之無水者墮毁也防止也竇穴也墮音火)¶
(規/反)今吾執政毋乃有所辟(服䖍曰音/邪辟之辟)而滑夫二川之神¶
(師古曰滑/亂也音骨)使至于爭明(臣瓚曰明水道也/師古曰明謂神靈)以防王宫室¶