共徴立昌邑王王行滛亂光復與安世謀廢王尊立宣¶
帝帝初即位襃賞大臣下詔曰夫襃有徳賞有功古今¶
之通義也車騎將軍光禄勲富平侯安世宿衛忠正宣¶
徳明恩勤勞國家守職秉義以安宗廟其益封萬六百¶
戸功次大將軍光安世子千秋延夀彭祖皆中郎将侍¶
中大将軍光薨後數月御史大夫魏相上封事曰聖王¶
襃有徳以懐萬方(師古曰/懐來也)顯有功以勸百寮是以朝廷¶
尊榮天下鄉風(師古曰鄉/讀曰嚮)國家承祖宗之業制諸侯之¶