三年四月有星孛于天紀至織女占曰織女有女變天¶
紀為地震至四年十月而地動其後陳皇后廢¶
六年熒惑守輿鬼占曰為火變有喪是歲髙園有火災¶
竇太后崩¶
元光元年六月客星見于房占曰為兵起其二年十一¶
月單于將十萬騎入武州漢遣兵三十餘萬以待之¶
元光中天星盡㨱上以問候星者對曰星㨱者民勞也¶
後伐四夷百姓勞于兵革¶