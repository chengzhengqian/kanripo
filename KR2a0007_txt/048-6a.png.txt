(避吳之難保於此山故曰/棲也句音鉤伯讀曰霸)斯遊遂成卒被五刑(應劭曰/李斯西)¶
(遊于秦身登相位二世時為趙髙所讒/身伏五刑○宋祁云注姚本伏作被)傅說胥靡廼相¶
武丁(張晏曰胥靡刑名也傅說被刑築于傅巖武丁以/為已相師古曰胥靡相隨之刑也解在楚元王傳)¶
夫禍之與福何異紏纆(應劭曰禍福相為表裏如紏繩/索相附會也臣瓚曰紏絞也纆)¶
(索也師古/曰纆音墨)命不可說孰知其極(師古曰/極止也)水激則旱矢激¶
則逺(師古曰言水之激疾則去盡不能浸潤矢之/激發則去逺○劉攽曰旱讀為悍猛疾也)萬物¶
回薄震蕩相轉雲蒸雨降糾錯相紛大鈞播物坱圠無¶
垠(如淳曰陶者作器于鈞上此以造化為大鈞也應劭/曰其氣坱圠非有限齊也師古曰今造瓦者謂所轉)¶