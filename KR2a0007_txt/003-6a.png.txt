高皇帝約(師古曰非劉氏而/王非有功而侯)恐為大臣諸侯王所誅因¶
謀作亂(○宋祁曰按蔡邕云皇子封為王者實古諸侯/加號稱王故云諸侯王封為侯者謂之諸侯)¶
時齊悼惠王子朱虛侯章在京師以禄女為婦知其謀¶
廼使人告兄齊王令發兵西章欲與太尉勃丞相平為¶
内應以誅諸呂齊王遂發兵又詐琅邪王澤發其國兵¶
并將而西産禄等遣大將軍灌嬰將兵擊之嬰至滎陽¶
(○宋祁曰景/德夲滎作熒)使人諭齊王與連和待呂氏變而共誅之¶
(師古曰變/謂發動也)太尉勃與丞相平謀以曲周侯酈商子寄與¶