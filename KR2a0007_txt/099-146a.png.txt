生之心(師古曰囂然/衆口愁貌也)中外憤怨逺近俱發城池不守支¶
體分裂遂令天下城邑為虚(師古曰虚/讀曰墟)邱壠發掘害徧¶
生民辜及朽骨自書傳所載亂臣賊子無道之人考其¶
禍敗未有如莽之甚者也昔秦燔詩書以立私議莽誦¶
六蓺以文姦言(師古曰以六經/之事文飾姦言)同歸殊塗俱用滅亡皆¶
亢龍絶氣非命之運(服䖍曰易曰亢龍有悔謂無徳而/居髙位也蘇林曰非命非天命之)¶
(命/也)紫色䵷聲餘分閏位(應劭曰紫間色䵷邪音也服䖍/曰言莽不得正王之命如嵗月)¶
(之餘分為閠也師古曰䵷者樂之滛聲非正曲也近之/學者便謂䵷之鳴已失其義又欲改此贊䵷聲為蠅聲)¶