(反悍音/胡旦反)嘗攻襄城襄城無噍類(如淳曰噍音祚笑反無/復有活而噍食者也青)¶
(州俗呼無孑/遺為無噍類)所過無不殘滅且楚數進取(如淳曰楚謂/陳涉數進取)¶
(多所攻取也師古曰楚者/總言楚兵陳涉項梁皆是)前陳王項梁皆敗(孟康曰前/陳王陳涉)¶
(也師古曰孟説非也此言前者陳王及項梁皆敗今/須得長者往非謂涉為前陳王也安有後陳王乎)不¶
如更遣長者扶義而西(師古曰扶助也以義自助也/扶字或作杖杖亦倚任之意)告¶
諭秦父兄秦父兄苦其主久矣今誠得長者往毋侵暴¶
宜可下項羽不可遣獨沛公素寛大長者卒不許羽而¶
遣沛公西收陳王項梁散卒乃道碭(孟康曰/道由碭)至陽城與¶