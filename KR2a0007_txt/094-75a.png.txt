故印謂曰新室順天制作故印隨將率所自為破壊單¶
于宜承天命奉新室之制當還白單于知已無可奈何¶
又多得賂遺即遣弟右賢王輿奉馬牛隨將率入謝因¶
上書求故印將率還到左犂汗王咸所居地見烏桓民¶
多以問咸咸具言狀(師古曰謂前驅略得婦/女弱小贖之不還者)將率曰前¶
封四條不得受烏桓降者亟還之(師古曰亟急/也音居力反)咸曰請¶
密與單于相聞得語歸之單于使咸報曰當從塞内還¶
之邪從塞外還之邪將率不敢顓决以聞詔報從塞外¶