水得入陂障卑下以為汙澤(師古曰停水曰/汙音一胡反)使秋水多¶
得有所休息左右游波寛緩而不廹夫土之有川猶人¶
之有口也治土而防其川猶止兒啼而塞其口豈不遽¶
止然其死可立而待也(師古曰遽速/也音其庶反)故曰善為川者決¶
之使道(師古曰道讀曰/導導通引也)善為民者宣之使言盖隄防之¶
作近起戰國雍防百川各以自利(師古曰雍/讀曰壅)齊與趙魏¶
以河為竟(師古曰竟/讀曰境)趙魏瀕山齊地卑下(師古曰瀕山/猶言以山為)¶
(邉界也師古曰/瀕音頻又音賔)作隄去河二十五里河水東抵齊隄則¶