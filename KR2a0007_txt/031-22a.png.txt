何以得顓主約天下初發難(服䖍曰兵/初起時也)假立諸侯後以¶
伐秦然身被堅執銳首事暴露於野三年滅秦定天下¶
者皆將相諸君與籍力也懐王亡功固當分其地王之¶
諸將皆曰善羽廼陽尊懐王為義帝曰古之王者地方¶
千里必居上游(文穎曰居水之上流也游/或作流師古曰游即流也)徙之長沙都¶
郴(師古曰郴/音丑林反)廼分天下以王諸侯羽與范增疑沛公業¶
已講解(蘇林曰/講和也)又惡背約恐諸侯叛之隂謀曰巴蜀道¶
險秦之遷民皆居之乃曰巴蜀亦闗中地故立沛公為¶