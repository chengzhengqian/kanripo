時功封不疑為塞侯(師古曰塞/音先代反)武帝即位與丞相綰俱¶
以過免不疑學老子言其所臨為官如故唯恐人之知¶
其為吏迹也不好立名稱為長者薨諡曰信侯傳子至¶
孫彭祖坐酎金國除¶
周仁其先任城人也以毉見(師古曰見/於天子)景帝為太子時¶
為舎人積功遷至大中大夫景帝初立拜仁為郎中令¶
仁為人陰重不泄(服䖍曰質重不泄人之陰謀也張晏/曰陰重不泄下濕故溺袴是以得比)¶
(宦者得入後宮也仁有子孫先未得此疾時所生也師/古曰張服二説皆非也陰宻也為性宻重不泄人言也)¶