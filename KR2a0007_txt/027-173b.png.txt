圍蔡吴人救之遂為柏舉之戰敗楚師屠郢都妻昭王¶
母鞭平王墓(師古曰沈楚之與國定四年四月蔡公孫/姓帥師滅沈以沈子嘉歸秋楚為沈故圍)¶
(蔡冬吴興師以救之與楚戰于柏舉楚師敗績庚辰吴/入郢君舍乎君室大夫舍乎大夫室妻楚王之母撻平)¶
(王之/墓也)此皆孛彗流炎所及之效也左氏傳曰有星孛于¶
大辰西及漢申繻曰彗所以除舊布新也(師古曰申/繻魯大夫)天¶
事恒象今除於火火出必布焉諸侯其有火災乎梓慎¶
曰往年吾見是其徴也火出而見今兹火出而章必火¶
入而伏其居火也久矣其與不然乎火出於夏為三月¶