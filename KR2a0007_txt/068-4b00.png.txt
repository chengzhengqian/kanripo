已為九卿位在光右(師古曰/右上也)及父子並為將軍有椒房¶
中宮之重(師古曰椒房/殿皇后所居)皇后親安女光廼其外祖而顧¶
專制朝事(師古曰顧/猶反也)繇是與光争權(師古曰繇/讀與由同)燕王旦¶
自以昭帝兄常懐怨望及御史大夫桑𢎞羊建造酒𣙜¶
鹽鐵為國興利伐其功(師古曰/伐矜也)欲為子弟得官亦怨恨¶
光於是蓋主上官桀安及𢎞羊皆與燕王旦通謀詐令¶
人為燕王上書言光出都肄郎羽林道上稱䟆(孟康曰/都試也)¶
(肄習也師古曰謂/總閱試習武備也)太官先置(師古曰供/飲食之具)又引蘇武前使¶