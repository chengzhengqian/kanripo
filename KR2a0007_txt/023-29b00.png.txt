刑輕之所生也故俗之能吏公以殺盜為威專殺者勝¶
任奉法者不治亂名傷制不可勝條是以罔密而姦不¶
塞刑蕃而民愈嫚(師古曰塞止也蕃多也/音扶元反嫚與慢同)必世而未仁¶
百年而不勝殘誠以禮樂闕而刑不正也豈宜惟思所¶
以淸原正本之論刪定律令籑二百章以應大辟(孟康/曰籑)¶
(音/撰)其餘罪次於古當生今觸死者皆可募行肉刑(李竒/曰欲)¶
(死邪欲/腐邪)及傷人與盜吏受賕枉法男女淫亂皆復古刑¶
為三千章詆欺文致微細之法悉蠲除(師古曰詆謂誣/也音丁禮反)¶