(舉音哭須/過廼止)將作穿復土可甲卒五百人(○劉奉世曰/可字疑非)起¶
墳如大將軍王鳳制度諡曰簡烈侯初光以丞相封後¶
益封凡食邑萬一千户(○宋祁曰益字/上當有再字)病甚上書讓還¶
七千户及還所賜一第(○宋祁曰/一字當刪)子放嗣莽簒位後以¶
光兄子永為大司馬封侯昆弟子至卿大夫四五人始¶
光父霸以初元元年為闗内侯食邑霸上書求奉孔子¶
祭祀元帝下詔曰其令師襃成君闗内侯霸以所食邑¶
八百户祀孔子焉故霸還長安子福名數於魯(○宋祁/曰江南)¶