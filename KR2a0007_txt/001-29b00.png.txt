五十以上有脩行能帥衆為善置以為三老鄉一人擇¶
鄉三老一人為縣三老與縣令丞尉以事相敎復勿繇¶
戍(師古曰繇讀曰傜○宋祁曰百官表云十里一亭/亭有長十亭一鄉鄉有三老三老掌敎化秦制也)以¶
十月賜酒肉三月漢王自臨晉渡河(師古曰舊縣名其/地居河之西濵東)¶
(臨晉境本列國時秦所名也/卽今之同州朝邑縣界也)魏王豹降將兵從下河内¶
虜殷王卬置河内郡至脩武陳平亡楚來降漢王與語¶
説之(師古曰說/讀曰悅)使參乘監諸將南渡平陰津(蘇林曰/在河隂)至¶
洛陽新城三老董公遮説漢王曰臣聞順德者昌逆德¶