愛也大王之入武闗秋毫亡所害(師古曰秋毫/喩細微之物)除秦苛¶
法與民約法三章耳秦民亡不欲得大王王秦者於諸¶
侯之約大王當王闗中闗中民户知之(師古曰言/家家皆知)王失¶
職之蜀民亡不恨者(師古曰/之徃也)今王舉而東三秦可傳檄¶
而定也(師古曰檄謂檄書也傳檄可定/言不足用兵也檄解在髙紀)於是漢王大喜¶
自以爲得信晩遂聼信計部署諸將所擊(師古曰部分/而署置之)¶
漢王舉兵東出陳倉定三秦二年出闗收魏河南韓殷¶
王皆降令齊趙共擊楚彭城漢兵敗散而還信復發兵¶