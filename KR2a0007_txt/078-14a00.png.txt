宦官用事中書令宏恭石顯久典樞機明習文法亦與¶
車騎將軍髙為表裏論議常獨持故事不從望之等恭¶
顯又時傾仄見詘(文頴曰恭顯心不自安也師古曰文/説非也言其不能持正故議論大事)¶
(見詘於天子/也仄古側字)望之以為中書政本宜以賢明之選自武¶
帝游宴後庭故用宦者非國舊制又違古不近刑人之¶
義(師古曰禮曰刑/人不在君側也)白欲更置士人繇是大與髙恭顯忤¶
(師古曰繇讀與由/同忤謂相違逆也)上初即位謙讓重改作(師古曰重難/也未欲更置)¶
(士人於/中書也)議久不定出劉更生為宗正望之堪數薦名儒¶