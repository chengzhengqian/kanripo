尉移書道上繫吏士按騐之湯上疏言臣與吏士共誅¶
郅支單于幸得禽滅萬里振旅(師古曰師入曰振/旅振整也旅衆也)宜有¶
使者迎勞道路(師古曰勞/音力到反)今司𨽻反逆收繫按驗是為¶
郅支報讐也上立出吏士令縣道具酒食以過軍旣至¶
論功石顯匡衡以為延壽湯擅興師矯制幸得不誅如¶
復加爵土則後奉使者爭欲乘危徼幸生事於蠻夷(師/古)¶
(曰如/若也)為國招難漸不可開元帝内嘉延壽湯功而重違¶
衡顯之議(師古曰/重難也)議久不决故宗正劉向上疏曰郅支¶