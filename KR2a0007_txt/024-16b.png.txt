(曰上造第/二等爵也)稍增至四千石為五大夫(師古曰五大/夫第九等爵)萬二¶
千石為大庶長(師古曰大庶長/第十八等爵也)各以多少級數有差錯¶
復奏言陛下幸使天下入粟塞下以拜爵甚大惠也竊¶
恐塞卒之食不足用大渫天下粟邊食足以支五歲可¶
令入粟郡縣矣(師古曰入諸郡/縣以備凶災也)足支一歲以上可時赦¶
勿收農民租如此德澤加於萬民民俞勤農(師古曰俞/進也音踰)¶
(又音/愈)時有軍役若遭水旱民不困乏天下安寧歲孰且¶
美則民大富樂矣上復從其言廼下詔賜民十二年租¶