(言青色不博通也此蓋自然之物采澤光潤踰於衆玉/其色不恒今俗所用皆銷冶石汁加以衆藥灌而爲之)¶
(尤虚脆不貞/實非眞物)它畜與諸國同自武帝始通罽賔自以絶¶
遠漢兵不能至其王烏頭勞數剽殺漢使(師古曰剽劫/也音頻妙反)¶
烏頭勞死子代立遣使奉獻漢使關都尉文忠送其使¶
王復欲害忠忠覺之廼與容屈王子隂末赴共合謀攻¶
罽賔殺其王立隂末赴爲罽賔王授印綬後軍候趙徳¶
使罽賔與隂末赴相失(師古曰相/失意也)隂末赴鎻琅當徳(師/古)¶
(曰琅當長鎻也若今之/禁繫人鎻矣琅音郎)殺副已下七十餘人遣使者上¶