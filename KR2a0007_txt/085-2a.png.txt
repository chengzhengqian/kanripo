承天心(師古曰五事貌言視聼思也/大中即皇極也解在五行志)則庻徴序於下日¶
月理於上(師古曰庻衆/也徴證也)如人君滛溺後宫般樂游田(師/古)¶
(曰如若也般/讀與盤同)五事失於躬大中之道不立則咎徴降而¶
六極至(師古曰六極謂一曰凶短折二曰/疾三曰憂四曰貧五曰惡六曰弱)凡災異之𤼵¶
各象過失以類告人乃十二月朔戊申日食婺女之分¶
地震蕭牆之内(師古曰蕭牆屏牆/也解在五行志)二者同日俱發以丁¶
寧陛下(師古曰丁寧謂/再三告示也)厥咎不逺宜厚求諸身(師古曰/厚猶深)¶
(也/)意豈陛下志在閨門未䘏政事不慎舉錯(師古曰志/在閨門謂)¶