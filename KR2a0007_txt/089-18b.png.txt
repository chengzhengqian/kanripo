游敖不以田作為事輒斥罷之甚者案其不法以視好¶
惡(師古曰視/讀曰示)其化大行郡中莫不耕稼力田百姓歸之¶
户口増倍盗賊獄訟衰止吏民親愛信臣號之曰召父¶
荆州刺史奏信臣為百姓興利郡以殷富賜黄金四十¶
斤遷河南太守治行常為第一復數増秩賜金竟寕中¶
徵為少府列於九卿奏請上林諸離逺宫館稀幸御者¶
勿復繕治共張又奏省樂府黄門倡優諸戲及宫館兵¶
弩什器減過太半太官園種冬生葱韭菜茹覆以屋廡¶