亦第一(師古曰且/音子余反)夀王及待詔李信治黄帝調歴課皆¶
疏闊又言黄帝至元鳯三年六千餘嵗丞相屬寳長安¶
單安國安陵桮育治終始(蘇林曰桮音布回反師古/曰姓桮名育也單音善)言¶
黄帝以來三千六百二十九嵗不與夀王合夀王又移¶
帝王録舜禹年嵗不合人年夀王言化益爲天子代禹¶
(師古曰化/益即伯益)驪山女亦爲天子在殷周間皆不合經術夀¶
王歴廼太史官殷歴也夀王猥曰安得五家歴(師古曰/猥曲也)¶
又妄言太初歴虧四分日之三去小餘七百五分以故¶