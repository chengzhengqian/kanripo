(諸夏中國之諸侯也夏大也/言大於四夷也攘音人羊反)齊桓旣没晉文接之亦先¶
定其民作被廬之法(應劭曰搜於被廬之地作執秩以/為六官之法因以名之也師古曰)¶
(被廬晉地也/被音皮義反)總帥諸侯迭為盟主(師古曰迭互/也音大結反)然其禮¶
已頗僭差又隨時苟合以求欲速之功故不能充王制¶
二伯之後寖以陵夷(師古曰寖漸也陵夷頽替也二/伯齊桓公晉文公也伯讀曰覇)至¶
魯成公作丘甲(師古曰丘十六井也止出戎馬一匹牛/三頭四丘為甸甸六十四井也乃出戎)¶
(馬四匹兵車一乘牛十二頭甲士三人卒七十二人耳/今乃使丘出甸賦違常制也一說别令人為丘作甲也)¶
(士農工商四類異業甲者非凡/人所能為而令作之譏不正也)哀公用田賦(師古曰田/賦者别計)¶