削晏户四分之一假謁者節召丞相詣廷尉詔獄博自¶
殺國除初博以御史為丞相封陽鄉侯𤣥以少府為御¶
史大夫並拜於前殿延登受策有音如鍾聲語在五行¶
志¶
贊曰薛宣朱博皆起佐史歴位以登宰相宣所在而治¶
為世吏師及居大位以苛察失名(師古曰/苛細也)器誠有極也¶
(○宋祁曰别本/有字下有所字)博馳騁進取不思道徳已亡可言(師古/曰言)¶
(其事行不/足可道也)又見孝成之世委任大臣假借用權(師古曰/假音休)¶