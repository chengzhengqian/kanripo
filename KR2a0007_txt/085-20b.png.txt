職飬綏百姓而已(師古曰/綏安也)不宜復闗得失之辭忠臣之¶
於上志在過厚是故逺不違君死不忘國昔史魚既没¶
餘忠未訖委柩後寑以屍達誠(如淳曰禮大夫殯於正/室士於適室韓非曰史)¶
(魚卒委柩後寑衞君弔而問之曰不/能進蘧伯玉退彌子瑕以屍諌也)汲黯身外思内𤼵¶
憤舒憂遺言李息(師古曰謂論張/湯也事見黯𫝊)經曰雖爾身在外乃¶
心無不在王室(師古曰周書康王之誥也言諸蕃屏之/臣身雖在外其心常當忠篤而在王室)¶
臣永幸得給事中出入三年雖執干戈守邊垂思慕之¶
心常存于省闥是以敢越郡吏之職陳累年之憂臣聞¶