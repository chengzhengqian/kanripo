(師古曰齊侯享公公醉使公子彭/生乘公拉其幹而殺之公薨于車)劉歆以為御廪公所¶
親耕籍田以奉粢盛者也(師古曰黍稷曰/粢在器曰盛也)棄法度亡禮¶
之應也嚴公二十年夏齊大災(師古曰嚴公謂莊公也/避明帝諱故改曰嚴凡)¶
(漢書載諡姓為/嚴者皆類此)劉向以為齊桓好色聽女口以妾為妻¶
適庶數更(師古曰更改也桓公之夫人三王姬徐嬴蔡/姬皆無子而桓公好内多寵内嬖如夫人者)¶
(六人長衞姬生公子無虧即武孟也少衞姬生恵公鄭/姬生孝公葛嬴生昭公密姬生懿公宋華子生公子雍)¶
(公與管仲屬孝公於宋襄公以為太子易牙有寵於衞/恭姬因侍人貂以薦羞於公請立武孟公許之管仲卒)¶
(五公子皆求立適讀曰/嫡下亦同數音所角反)故致大災桓公不寤及死適庶¶