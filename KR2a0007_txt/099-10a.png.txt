國(○宋祁曰邵本云封加如/蕭相國劉敞曰封字衍)以莽為太傅幹四輔之事¶
號曰安漢公以故蕭相國甲第為安漢公第定著於令¶
𫝊之無窮於是莽為惶恐不得已而起受䇿䇿曰漢危¶
無嗣而公定之四輔之職三公之任而公幹之羣僚衆¶
位而公宰之功徳茂著宗廟以安蓋白雉之瑞周成象¶
焉(師古曰言莽致白雉之/瑞有周公相成王之象)故賜嘉號曰安漢公輔翼于¶
帝期於致平(師古曰/致太平)毋違朕意莽受太傅安漢公號讓¶
還益封疇爵邑事云願須百姓家給然後加賞(師古曰/給足也)¶