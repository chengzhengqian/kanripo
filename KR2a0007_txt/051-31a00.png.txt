(又卭筰武帝始通此已云/南距𦍑筰之塞益知其非)曰昔者秦西舉胡戎之難北¶
備榆中之闗(師古曰即今/所謂榆闗也)南距𦍑筰之塞(師古曰筰西/南夷也音力)¶
(各反○宋祁曰/筰當從艸下同)東當六國之從(師古曰從/音子容反)六國乘信陵¶
之籍(孟康曰魏公子無忌號信陵君/無忌嘗總五國却秦有地資也)明蘇秦之約厲荆¶
軻之威并力一心以備秦然秦卒禽六國滅其社稷而¶
并天下是何也則地利不同而民輕重不等也今漢據¶
全秦之地兼六國之衆修戎狄之義(師古曰修恩/義以撫戎狄)而南¶
朝𦍑筰此其與秦地相什而民相百大王之所明知也¶