(曰折斷也取其言以/斷事之中而定所疑)知丹社稷重臣議罪處罸國之所¶
慎咸欽初傅經義以為當治(師古曰傅/讀曰附)事以暴列乃復¶
上書妄稱譽丹前後相違不敬上貶咸欽秩各二等遂¶
䇿免丹曰夫三公者朕之腹心也輔善相過匡率百僚¶
和合天下者也朕既不明委政於公間者隂陽不調寒¶
暑失常變異婁臻(師古曰婁/古屢字)山崩地震河決泉涌流殺¶
人民百姓流連無所歸心司空之職尤廢焉君在位出¶
入三年未聞忠言嘉謀而反有朋黨相進不公之名乃¶