(以御祭於神為/農求甘雨也)禮記曰唯祭宗廟社稷為越紼而行事¶
(李竒曰引棺車謂之紼當祭天地五祀則越紼而/行事不以私喪廢公祀師古曰紼引車索也音弗)聖漢¶
興禮儀稍定已有官社未立官稷(臣瓚曰髙帝除秦社/稷立漢社稷禮所謂)¶
(太社也時又立官社配以夏禹所謂王社也見漢祀令/而未立官稷至此始立之世祖中興不立官稷相承至)¶
(今/也)遂於官社後立官稷㠯夏禹配食官社后稷配食官¶
稷稷種榖樹(師古曰榖樹楮樹也/其子類榖故於稷種)徐州牧歲貢五色土¶
各一斗莽簒位二年興神僊事㠯方士蘇樂言起八風¶
臺於宫中臺成萬金(師古曰費/直萬金也)作樂其上順風作液湯¶