斥朐臑為家人子(師古曰黜/其秩位)掃除永巷數笞擊之朐臑¶
私疏宇過失數令家告之宇覺知絞殺朐臑有司奏請¶
逮捕有詔削樊亢父二縣(師古曰/音抗甫)後三歳天子詔有司¶
曰盖聞仁以親親古之道也前東平王有闕(師古曰闕/謂過失也)¶
有司請廢朕不忍又請削朕不敢專(○宋祁曰削字/下疑有地字)惟¶
王之至親未甞忘於心今聞王改行自新尊修經術親¶
近仁人非法之求不以奸吏(師古曰/奸音干)朕甚嘉焉傳不云¶
乎朝過夕改君子與之其復前所削縣如故(師古曰復/音扶目反)¶