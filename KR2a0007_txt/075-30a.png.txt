閒宿留瞽言(師古曰閒謂空隙之時也/宿音先就反留音力救反)考之文理稽之¶
五經揆之聖意以參天心夫變異之來各應象而至臣¶
謹條陳所聞易曰縣象著明莫大乎日月(師古曰上繫/之辭也在天)¶
(成象故曰/縣象也)夫日者衆陽之長煇光所燭萬里同晷人君¶
之表也(師古曰/晷景也)故日將旦清風發羣隂伏君以臨朝不¶
牽於色日初出炎以陽君登朝佞不行忠直進不蔽障¶
日中煇光君徳盛明大臣奉公日將入専以壹君就房¶
有常節君不修道則日失其度晻昧亡光(師古曰晻與/暗同又音烏)¶