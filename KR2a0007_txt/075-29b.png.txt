者水出地動日月失度星辰亂行災異仍重(師古曰重/音直用反)¶
極言母有所諱尋對曰陛下聖徳尊天敬地畏命重民¶
悼懼變異不忘疏賤之臣幸使重臣臨問愚臣不足以¶
奉明詔竊見陛下新卽位開大明除忌諱博延名士靡¶
不並進臣尋位卑術淺過隨衆賢待詔(師古曰過/猶謬也)食太¶
官衣御府乆汙玉堂之署(師古曰玉堂/殿在未央宫)比得召見亡以¶
自效(師古曰/比頻也)復時見延問至誠自以逢不世出之命願¶
竭愚心不敢有所避庶幾萬分有一可采唯棄須㬰之¶