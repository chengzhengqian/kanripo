殷歴曰當成湯方即世用事十三年十一月甲子朔旦¶
冬至終六府首(師古曰府/首即蔀首)當周公五年則爲距伐桀四¶
百五十八嵗少百七十一嵗不盈六百二十九又以夏¶
時乙丑爲甲子計其年廼孟綂後五章癸亥朔旦冬至¶
也以爲甲子府首皆非是凡殷世繼嗣三十一王六百¶
二十九嵗¶
四分上元至伐桀十三萬二千一百一十三嵗其八十¶
八紀甲子府首入伐桀後百二十七嵗¶