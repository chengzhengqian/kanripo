飲食至夜廼罷右率陳饒謂諸將率曰鄉者姑夕侯疑¶
印文幾令單于不與人(師古曰鄉讀曰/嚮幾音鉅依反)如令視印見其¶
變改必求故印此非辭説所能距也旣得而復失之辱¶
命莫大焉不如椎破故印以絶禍根將率猶與莫有應¶
者(師古曰與/讀曰豫)饒燕士果悍(師古曰果决也悍/勇也音胡幹反)即引斧椎¶
壊之明日單于果遣右骨都侯當白將率曰漢賜單于¶
印言璽不言章又無漢字諸王已下(○宋祁曰/已當作以)廼有漢¶
言章今印去璽加新與臣下無别願得故印將率示以¶