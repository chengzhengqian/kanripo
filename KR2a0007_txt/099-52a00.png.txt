中誠有新井(師古曰/誠實也)入地且百尺十一月壬子直建冬¶
至(師古曰壬子之日/冬至而其日當建)巴郡石牛戊午雍石文皆到于未¶
央宫之前殿臣與太保安陽侯舜等視天風起塵㝠風¶
止得銅符帛圖於石前文曰天吿帝符獻者封侯承天¶
命用神令騎都尉崔𤼵等眡說(師古曰眡古視字也/視其文而說其意也)及¶
前孝哀皇帝建平二年六月甲子下詔書更為太初元¶
將元年案其本事甘忠可夏賀良䜟書臧蘭臺(師古曰/蘭臺掌)¶
(圖籍/之所)臣莽以為元將元年者大將居攝改元之文也於¶