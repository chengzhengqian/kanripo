曰子何以知之對曰詩云敬慎威儀惟民之則(師古曰/大雅抑)¶
(之詩也則法也言君能慎/其威儀乃臣下所法效之)令尹無威儀民無則焉民所¶
不則以在民上不可以終(師古曰遂以殺君簒/國而取敗於乾谿也)昭公十¶
一年夏周單子會于戚(師古曰單子周大夫/單成公也戚衞地)視下言徐¶
(應劭曰視下視不登/帶言徐不聞於表著)晉叔向曰單子其死虖(師古曰叔/向晉大夫)¶
(羊舌肸也向/音許兩反)朝有著定(師古曰朝内列位有定處所謂/表著者也著音直庶反又音除)¶
會有表(師古曰會於野/設表以為位)衣有禬帶有結(師古曰禬領之/交會也結紳帶)¶
(之結也禬/音工外反)會朝之言必聞于表著之位所以昭事序也¶