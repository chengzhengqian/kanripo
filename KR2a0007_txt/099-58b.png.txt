生四男宇獲安臨二子前誅死安頗荒忽(師古曰荒/音呼廣反)廼¶
以臨為皇太子安為新嘉辟(師古曰辟君也謂之辟/者取為國君之義音壁)封¶
宇子六人千為功隆公壽為功明公吉為功成公宗為¶
功崇公世為功昭公利為功著公大赦天下莽乃䇿命¶
孺子曰咨爾嬰昔皇天右乃太祖(師古曰右讀/曰佑佑助也)歴世十¶
二享國二百一十載歴數在于予躬詩不云乎侯服于¶
周天命靡常(師古曰大雅文王之詩也言殷之後嗣乃/為諸侯服事周室是天命無常也謂㣲子)¶
(為宋/公也)封爾為定安公永為新室賔於戲(師古曰於戲/音曰嗚呼)敬¶