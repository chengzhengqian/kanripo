立武足兵之大略也周道衰法度&KR2330;(師古曰&KR2330;即墮字/墮毁也音火規反)¶
至齊桓公任用管仲而國富民安公問行伯用師之道¶
(師古曰伯/讀曰霸)管仲曰公欲定卒伍脩甲兵大國亦將脩之¶
而小國設備則難以速得志矣於是乃作内政而寓軍¶
令焉(師古曰寓寄也寄於/内政而修軍令也)故卒伍定虖里而軍政成虖¶
郊連其什伍(師古曰五人為/伍二伍為什)居處同樂死生同憂禍福¶
共之故夜戰則其聲相聞晝戰則其目相見緩急足以¶
相死其敎已成外攘夷狄内尊天子以安諸夏(師古曰/攘卻也)¶