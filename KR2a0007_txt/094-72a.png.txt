王歙使匈奴(師古曰/歙音翕)告單于曰西域内屬不當得受(師/古)¶
(曰既屬漢家不/得復臣匈奴)今遣之(師古曰今/即遣還)單于曰孝宣孝元皇¶
帝哀憐為作約束自長城以南天子有之長城以北單¶
于有之有犯塞輙以狀聞有降者不得受臣知父呼韓¶
邪單于蒙無量之恩死遺言曰有從中國來降者勿受¶
輙送至塞以報天子厚恩此外國也得受之使者曰匈¶
奴骨肉相攻國幾絶(師古曰幾/音鉅依反)䝉中國大恩危亡復續¶
妻子完安累世相繼宜有以報厚恩單于叩頭謝罪執¶