(公者柘之令也王武其人姓名也/燕亦縣名古南燕國也音一千反)所將卒斬樓煩將五¶
人(李奇曰樓煩縣名其人善騎射故名射士/為樓煩取其稱也師古曰解在項羽傳)連尹一人¶
(蘇林曰/楚官也)擊王武别將桓嬰白馬下破之所將卒斬都尉¶
一人以騎度河南送漢王到雒陽從北迎相國韓信軍¶
於邯鄲還至敖倉嬰遷為御史大夫三年以列侯食邑¶
杜平鄉(○劉奉世曰前已為列/侯食杜平鄉矣疑駢出)受詔將郎中騎兵東屬¶
相國韓信擊破齊軍於歴下所將卒虜車騎將軍華毋¶
傷(師古曰華/音下化反)及將吏四十六人降下臨淄得相田光追¶