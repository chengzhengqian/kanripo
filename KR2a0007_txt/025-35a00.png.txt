(谷口也漢時為縣今呼之治谷是也以/仲山之北寒凉故謂此谷為寒門也)黄帝采首山銅¶
鑄鼎於荆山下(晉灼曰地理志首山屬河東/蒲阪荆山在馮翊懷德縣也)鼎既成有¶
龍垂胡䫇下迎黄帝(師古曰胡謂頸下垂肉/也䫇其毛也音人占反)黄帝上騎¶
羣臣後宮從上龍七十餘人龍廼上去餘小臣不得上¶
廼悉持龍䫇龍䫇拔墯墯黄帝之弓百姓卬望(師古曰/卬讀曰)¶
(仰/)黄帝既上天乃抱其弓與龍䫇號故後世因名其處¶
曰鼎湖其弓曰烏號於是天子曰嗟乎誠得如黄帝吾¶
視去妻子如脫屣耳(師古曰屣小履脫屣者言其/便易無所顧也屣音山爾反)拜卿¶