益食邑八百户其秋燕王臧荼反噲從攻虜荼定燕地¶
楚王韓信反噲從至陳取信定楚更賜爵列侯與剖符¶
世世勿絶食舞陽號為舞陽侯除前所食以將軍從攻¶
反者韓王信於代自霍人以往至雲中與絳侯等共定¶
之益食千五百戸因擊陳豨與曼丘臣軍戰襄國破柏¶
人先登降之定清河常山凡二十七縣殘東垣(張晏曰/殘有所)¶
(毁也臣瓚曰殘為多所/殺傷也師古曰瓚説是)遷為左丞相破得綦毋卬尹潘¶
軍於無終廣昌(師古曰姓綦毋/名卬也綦音其)破豨别將胡人王黃軍¶