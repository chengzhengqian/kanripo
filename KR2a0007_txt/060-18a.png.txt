疑惑著眀鳳白行其策欽之補過將羙皆此類也(師古/曰將)¶
(助/也)優㳺不仕以夀終欽子及昆弟友屬(○宋祁曰友/疑當作支)至¶
二千石者且十人欽兄緩前免太常以列侯奉朝請成¶
帝時乃薨子業嗣業有材能以列侯選復為太常數言¶
得失不事權貴與丞相翟方進衛尉定陵侯淳于長不¶
平後業坐法免官復為函谷闗都尉會定陵侯長有罪¶
當就國長舅紅陽侯立與業書曰誠哀老姊垂白隨無¶
狀子出闗(師古曰垂白者言白髮/下垂也無狀猶言不肖)願勿復用前事相侵¶