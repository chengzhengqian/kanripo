(桐鄉其/郷名也)聞南越破㠯為聞喜縣春至汲新中鄉(師古曰/汲河内)¶
(縣新中/其鄉名)得呂嘉首㠯為獲嘉縣馳義侯遺兵未及下上¶
便令征西南夷平之(師古曰便/音頻面反)遂定越地㠯為南海蒼¶
梧鬱林合浦交阯九眞日南珠厓儋耳郡(應劭曰二郡/在大海中崖)¶
(岸之邊出眞珠故曰珠厓儋耳者種大耳渠率自謂王/者耳尤緩下肩三寸張晏曰異物志二郡在海中東西)¶
(千里南北五百里珠厓言珠若崖矣儋耳之云鏤其頰/皮上連耳匡分為數支狀似雞腸累耳下垂臣瓉曰茂)¶
(陵書珠崖郡治瞫都去長安七千三百二十四里儋耳/去長安七千三百六十八里領縣五師古曰儋音丁甘)¶
(反字本作/瞻瞫音審)定西南夷㠯為武都牂柯越嶲沈黎文山郡¶