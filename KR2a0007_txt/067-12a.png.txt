當言也臣誠恐身塗野草尸并卒伍故數上書求見輙¶
報罷臣聞齊桓之時有以九九見者桓公不逆欲以致¶
大也(師古曰九九算術若/今九章五曺之輩)今臣所言非特九九也陛下¶
距臣者三矣此天下士所以不至也昔秦武王好力任¶
鄙叩闗自鬻(師古曰秦武王即孝公之孫/恵文王之子也任鄙力士也)繆公行伯繇¶
余歸徳(師古曰即秦穆公伯/讀曰霸繇讀曰由)今欲致天下之士民有上¶
書求見者輙使詣尚書問其所言言可采取者秩以升¶
斗之禄賜以一束之帛若此則天下之士發憤懣(師古/曰懣)¶