田聖制無法惑衆者投諸四裔以禦魑魅(師古曰魑山/神也魅老物)¶
(精也魑音/螭魅音媚)如皇始祖考虞帝故事是時百姓便安漢五¶
銖錢以莽錢大小兩行難知又數變改不信皆私以五¶
銖錢市買訛言大錢當罷莫肯挟莽患之復下書諸挟¶
五銖錢言大錢當罷者比非井田制投四裔於是農商¶
失業食貨俱廢民人至涕泣於市道及坐賣買田宅奴¶
婢鑄錢自諸侯卿大夫至于庻民抵罪者不可勝數秋¶
遣五威将王竒等十二人班符命四十二篇於天下德¶