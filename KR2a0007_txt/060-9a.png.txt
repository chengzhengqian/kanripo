嗣有賢聖之君制度有威儀之節則人君有夀考之福¶
廢而不由則女徳不厭(師古曰由用也從也女/徳不厭言好色之甚也)女徳不¶
厭則夀命不究於髙年(師古曰/究竟也)書云或四三年(師古曰/周書亡)¶
(逸篇曰惟湛樂之從罔或克夀或十年或七八/年或五六年或四三年謂逸欲過度則損夀也)言失欲¶
之生害也(師古曰失讀曰/佚佚與逸同)男子五十好色未衰婦人四¶
十容貌改前以改前之容侍於未衰之年而不以禮為¶
制則其原不可救而後倈異態後倈異態則正后自疑¶
而支庶有間適之心(師古曰間代也音居莧/反適讀曰嫡次下亦同)是以晉獻¶