必生致之胡騎得廣廣時傷置兩馬間絡而盛之(○宋/祁曰)¶
(越本無/之字)卧行十餘里廣陽死睨其傍有一兒騎善馬(師/古)¶
(曰睨邪視/也五係反)暫騰而上胡兒馬(師古曰騰/跳躍也)因抱兒鞭馬南¶
馳數十里得其餘軍匈奴騎數百追之廣行取兒弓射¶
殺追騎(師古曰且/行且射也)以故得脱於是至漢漢下廣吏吏當¶
廣亡失多為虜所生得(師古曰當謂/處其罪也)當斬贖為庶人數¶
嵗與故潁隂侯屏居藍田南山中射獵(師古曰潁隂侯/灌嬰之孫名彊)¶
嘗夜從一騎出從人田閒飲(○宋祁曰南/本飲作欲)還至亭霸陵¶