中尉以下勒車騎發民會圍大獵文安縣以講士馬須¶
期日(師古曰講習/也須待也)郎中韓義等數諌旦旦殺義等凡十¶
五人會缾侯劉成知澤等謀(師古曰缾侯菑川靖/王子也缾音歩丁反)告之¶
青州刺史雋不疑不疑收捕澤以聞天子遣大鴻臚丞¶
治連引燕王有詔勿治而劉澤等皆伏誅益封缾侯乆¶
之旦姊鄂邑葢長公主(張晏曰食邑鄂葢侯王信妻也/師古曰為葢侯妻是也非王信)¶
(信者武帝之舅耳不取鄂邑/主為妻當是信子頃侯充耳)左將軍上官桀父子與霍¶
光争權有隙皆知旦怨光即私與燕交通旦遣孫縱之¶