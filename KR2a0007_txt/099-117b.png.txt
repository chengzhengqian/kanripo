未絶焚江湖海澤麻沸盜賊未盡破殄(師古曰麻沸言/如亂麻而沸涌)¶
又興奉宗廟社稷之大作民衆動搖今復壹切行此令¶
盡二年止之以全元元救愚姦是嵗罷大小錢更行貨¶
布長二寸五分廣一寸直貨錢二十五貨錢徑一寸重¶
五銖枚直一兩品竝行敢盜鑄錢及偏行布貨伍人知¶
不發舉皆没入為官奴婢(師古曰伍人同伍之人若今/伍保者也○宋祁曰淳化本)¶
(景本入字/下有官字)太傅平晏死以予虞唐尊為太傅尊曰國虛¶
民貧咎在奢泰乃身短衣小褏乘牝馬柴車(師古曰柴/車即棧車)¶