諸貴人議欲殺漢使者左伊秩訾曰(臣瓚曰胡/官之號也)即謀單¶
于何以復加(師古曰言謀衞律/而殺之其罰太重)宜皆降之單于使衞律¶
召武受辭(師古曰致單于之/命而取其對也)武謂恵等屈節辱命雖生¶
何靣目以歸漢引佩刀自刺衞律驚自抱持武馳召毉¶
鑿地為坎置煴火(師古曰煴謂聚火無焱者/也音於云反焱音式膽反)覆武其上¶
(師古曰覆身於坎/上也覆音芳目反)蹈其背以出血武氣絶半日復息(師/古)¶
(曰息謂/出氣也)恵等哭輿歸營(○宋祁曰浙/本哭作共)單于壯其節朝夕¶
遣人候問武而收繫張勝武益愈單于使使曉武(師古/曰諭)¶