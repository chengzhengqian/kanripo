(曰在上郡周陽/縣有黄帝冢)廼歸甘泉東越殺王餘善降詔曰東越¶
險阻反覆為後世患遷其民於江淮間遂虛其地春正¶
月行幸緱氏詔曰朕用事華山至於中嶽(文頴曰嵩高/也在潁川陽)¶
(城/縣)獲駮麃見夏后啓母石(應劭曰啓生而母化為石文/頴曰在嵩高山下師古曰啓)¶
(夏禹子也其母塗山氏女也禹治鴻水通轘轅山化為/熊謂塗山氏曰欲餉聞皷聲乃來禹跳石誤中皷塗山)¶
(氏往見禹方作熊慙而去至嵩高山下化為石方生啓/禹曰歸我子石破北方而啓生事見淮南子景帝諱啓)¶
(今此詔云啓母蓋史追書之非當時文○劉攽曰此石/本名啓母石武帝避景諱更號夏后母石後人又誤重)¶
(出啓字非史/之追書也)翌日親登崇嵩(應劭曰翌明也○宋/祁曰新本作登嵩高)御史¶