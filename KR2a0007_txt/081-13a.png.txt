臨朝賀置酒以饗萬方傳曰君子慎始願陛下留神動¶
靜之節使羣下得望盛徳休光(師古曰/休羙也)以立基楨天下¶
幸甚上敬納其言頃之衡復奏正南北郊罷諸滛祀語¶
在郊祀志初元帝時中書令石顯用事自前相韋𤣥成¶
及衡皆畏顯不敢失其意至成帝初即位衡廼與御史¶
大夫甄譚共奏顯(○劉奉世曰/甄當作張)追條其舊惡并及黨與¶
於是司𨽻校尉王尊劾奏衡譚居大臣位知顯等専權¶
埶作威福為海内患害不以時白奏行罰而阿䛕曲從¶