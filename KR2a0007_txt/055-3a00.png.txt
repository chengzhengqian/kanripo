皇后其秋青復將三萬騎出鴈門李息出代郡青斬首¶
虜數千明年青復出雲中西至髙闕(師古曰髙闕山名/也一曰塞名也在)¶
(朔方/之北)遂至于隴西捕首虜數千畜百餘萬走白羊樓煩¶
王遂取河南地為朔方郡(師古曰當北地郡/之北黄河之南也)以三千八¶
百户封青為長平侯青校尉蘇建為平陵侯張次公為¶
岸頭侯(晉灼曰河東/皮氏亭也)使建築朔方城(師古曰蘇/建築之也)上曰匈¶
奴逆天理亂人倫暴長虐老(師古曰謂其俗貴/少壯而賤長老也)以盗竊¶
為務行詐諸蠻夷造謀籍兵數為邊害(張晏曰從蠻夷/借兵鈔邊○宋)¶