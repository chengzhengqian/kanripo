(之所以自媚也/解具在惠紀)呂太后喜而許之廼置酒齊邸樂飲遣¶
王歸國後十三年薨子襄嗣¶
趙隱王如意九年立(師古曰髙祖之九/年也他皆類此)四年髙祖崩(師/古)¶
(曰趙王/之四年)呂太后徵王到長安鴆殺之無子絶¶
趙幽王友十一年立為淮陽王趙隱王如意死孝惠元¶
年徙友王趙凡立十四年(○宋祁曰/四字校添)友以諸呂女為后¶
不愛愛它姬諸呂女怒去讒之於太后曰王曰呂氏安¶
得王(師古曰安/猶焉也)太后百歲後吾必擊之太后怒以故召¶