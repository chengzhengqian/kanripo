歌(師古曰謂歌曰蕭何為法講/若畫一曹參代之守而勿失)孝惠垂拱高后女主不¶
出房闥而天下晏然民務稼穡衣食滋殖(師古曰滋益/也殖生也)¶
至于文景遂移風易俗是時循吏如河南守呉公蜀守¶
文翁之屬皆謹身帥先居以亷平不至於嚴而民從化¶
孝武之世外攘四夷内改法度(師古曰/攘却也)民用彫敝姦軌¶
不禁(師古曰/不可禁)時少能以化治稱者唯江都相董仲舒内¶
史公孫𢎞兒寛居官可紀三人皆儒者通於世務明習¶
文法以經術潤飾吏事天子器之仲舒數謝病去𢎞寛¶