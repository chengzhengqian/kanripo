(不可以救趙也師古曰搏撃也言以手撃牛之背可以/殺其上蝱而不能破蝨喻今將兵方欲滅秦不可盡力)¶
(與章邯即戰或未能禽/徒費力也如説近也)今秦攻趙戰勝則兵罷我承其¶
敝(師古曰罷/讀曰疲)不勝則我引兵鼓行而西必舉秦矣(師古/曰鼓)¶
(行謂撃鼓而/行無畏懼也)故不如先鬭秦趙夫撃輕鋭我不如公坐¶
運籌䇿公不如我因下令軍中曰猛如虎狠如羊貪如¶
狼强不可令者皆斬遣其子襄相齊身送之無鹽(師古/曰縣)¶
(名/)飲酒髙㑹(師古曰髙/㑹大㑹也)天寒大雨士卒凍飢羽曰將勠¶
力而攻秦久留不行今嵗飢民貧卒食半菽(孟康曰半/五升器名)¶