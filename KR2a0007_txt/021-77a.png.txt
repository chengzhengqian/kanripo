旦冬至殷歴以爲丁卯距楚元七十六嵗緡公世家即¶
位二十三年子頃公讐立頃公表十八年秦昭王之五¶
十一年也秦始滅周周凡三十六王八百六十七嵗¶
秦伯(師古曰伯讀曰/霸其下亦同)昭王本紀無天子五年孝文王本¶
紀即位一年元年楚考烈王滅魯頃公爲家人周滅後¶
六年也莊襄王本紀即位三年始皇本紀即位三十七¶
年二世本紀即位三年凡秦伯五世四十九嵗¶
漢高祖皇帝著紀伐秦繼周木生火故爲火徳天下號¶