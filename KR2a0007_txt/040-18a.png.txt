(猶竟○宋祁曰/注末當有也字)今又從吾遊信者固多心乎平曰臣事¶
魏王魏王不能用臣説故去事項王項王不信人其所¶
任愛非諸項即妻之昆弟雖有竒士不能用臣居楚聞¶
漢王之能用人故歸大王臝身來不受金無以為資誠¶
臣計畫有可采者願大王用之使無可用者大王所賜¶
金具在請封輸官得請骸骨漢王乃謝厚賜拜以為䕶¶
軍中尉盡䕶諸將諸將廼不敢復言其後楚急擊絶漢¶
甬道圍漢王於滎陽城漢王患之請割滎陽以西和項¶