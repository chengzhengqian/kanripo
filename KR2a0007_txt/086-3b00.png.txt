(此多長字不/然是卒字爾)時武奏事在邸壽兄子適在長安壽為具¶
召武弟顯及故人楊覆衆等(師古曰具謂/酒食之具也)酒酣見其兄¶
子(師古曰令/出見顯等)曰此子揚州長史(師古曰言揚州/部内長史也)材能駑¶
下未嘗省見(師古曰省視也言/不為武所識㧞也)顯等甚慙退以謂武武¶
曰刺史古之方伯上所委任一州表率也職在進善退¶
惡吏治行有茂異民有隐逸廼當召見不可有所私問¶
顯覆衆强之不得已召見賜巵酒(師古曰對賜/一巵之酒也)歳中廬¶
江太守舉之(師古曰終得/武之力助也)其守法見憚如此為刺史五¶