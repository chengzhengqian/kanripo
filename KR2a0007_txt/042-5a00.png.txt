使使召趙王其相昌令王稱疾不行使者三反昌曰高¶
帝屬臣趙王(師古曰屬委/也音之欲反)王年少竊聞太后怨戚夫人¶
欲召趙王并誅之臣不敢遣王王且亦疾不能奉詔太¶
后怒廼使使召趙相相至謁太后太后罵昌曰爾不知¶
我之怨戚氏乎而不遣趙王昌既被徵高后使使召趙¶
王王果來至長安月餘見鴆殺昌謝病不朝見三歲而¶
薨諡曰悼侯傳子至孫意有罪國除景帝復封昌孫左¶
車為安陽侯有罪國除初趙堯既代周昌為御史大夫¶