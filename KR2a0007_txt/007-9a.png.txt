迷惑失道前與齊王子劉澤等為逆抑而不揚望王反¶
道自新(師古曰所為邪僻違失正道/欲其旋反而歸正故云反道)今廼與長公主左¶
將軍桀等謀危宗廟王及公主皆自伏辜其赦王太子¶
建公主子文信及宗室子與燕王上官桀等謀反父母¶
同産當坐者皆免為庶人其吏為桀等所詿誤未發覺¶
在吏者除其罪(師古曰其罪未發未為吏所執持者/○劉攽曰在吏謂發覺已在吏者)¶
二年夏四月上自建章宫徙未央宫大置酒賜郎從官¶
帛及宗室子錢人二十萬吏民獻牛酒者賜帛人一匹¶