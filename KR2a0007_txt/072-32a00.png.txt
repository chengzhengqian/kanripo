視之當如一合尸鳩之詩(師古曰尸鳩曹國風之篇也/其詩云尸鳩在桑其子七兮)¶
(淑人君子其儀一兮言尸鳩之鳥養其子七平均如一/善人君子布德施惠亦當然也尸鳩拮鞠也拮音居黠)¶
(反○宋祁曰浙/本無之詩二字)今貧民菜食不厭衣又穿空(師古曰/空孔也)父¶
子夫婦不能相保誠可為酸鼻陛下不救将安所歸命¶
乎(師古曰/安焉也)奈何獨私養外親與幸臣董賢多賞賜以大¶
萬數使奴從賔客漿酒霍肉(劉徳曰視酒如漿視肉如/霍也師古曰霍豆葉也貧)¶
(人茹/之也)蒼頭廬兒皆用致富非天意也(孟康曰黎民黔首/黎黔皆黒也下民)¶
(隂類故以黒為號漢名奴為蒼頭非純黒以别於良人/也諸給殿中者所居為廬蒼頭侍從因呼為廬兒臣瓉)¶