躬戰七十遂死于軍敢怨衛青見討去病陵不引决忝¶
世滅姓(師古曰/忝辱也)蘇武信節不詘王命(師古曰信/讀曰申)述李廣¶
蘇建𫝊第二十四¶
長平桓桓上將之元(師古曰桓桓武/貎也元首也)薄伐獫允恢我朔¶
邊(師古曰/恢廣也)戎車七征衝輣閑閑(鄧展曰輣兵車名/也師古曰輣音彭)合圍¶
單于北登闐顔票騎冠軍猋勇紛紜(師古曰如猋之/勇紛紜然盛也)長¶
驅六舉電撃雷震(師古曰六舉凡六出擊匈/奴也震合韻音之人反)飲馬翰海¶
封狼居山西規大河列郡祁連(張晏曰置郡/至祁連山)述衛青霍¶