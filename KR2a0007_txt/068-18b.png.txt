他人壹間女能復自救邪(師古曰間/音居莧反)後兩家奴爭道(師/古)¶
(曰謂霍氏/及御史家)霍氏奴入御史府欲躢大夫門御史爲叩頭¶
謝廼去人以謂霍氏(師古曰/告語也)顯等始知憂㑹魏大夫為¶
丞相數燕見言事平恩侯與侍中金安上等徑出入省¶
中時霍山自若領尚書(師古曰自若/猶言如故也)上令吏民得奏封¶
事不闗尚書羣臣進見獨徃來(師古曰謂各各/得盡言於上也)於是霍¶
氏甚惡之宣帝始立微時許妃為皇后(○宋祁曰微字/上别本更有立)¶
(字/)顯愛小女成君欲貴之私使乳醫淳于衍行毒藥殺¶