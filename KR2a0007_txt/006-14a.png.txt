亡軍獨身脱還贖為庶人六月詔曰朕聞五帝不相復¶
禮三代不同法所繇殊路而建德一也(師古曰復因也/音扶目反繇讀)¶
(與由/同)蓋孔子對定公㠯徠遠(臣瓉曰論語及韓子皆言/葉公問政於孔子孔子荅)¶
(以悅近徠遠今云/定公與二書異)哀公㠯論臣(如淳曰韓非云哀公問/政仲尼曰政在選賢)¶
景公㠯節用(如淳曰韓非云齊景公/問政仲尼曰政在節用)非期不同所急異¶
務也(李竒曰期要也非要當必/不同所急異務不得不然)今中國一統而北邊未¶
安朕甚悼之日者大將軍廵朔方征匈奴斬首虜萬八¶
千級諸禁錮及有過者咸蒙厚賞得免減罪(師古曰有/罪者或被)¶