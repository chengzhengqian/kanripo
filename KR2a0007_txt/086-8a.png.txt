遷大中大夫出為九江河南太守治甚有聲徴入為大¶
鴻臚徙京兆尹遷御史大夫建平三年代平當為丞相¶
封新甫侯加食邑千一百户(○劉敞曰加/食邑多加字)嘉為人剛直¶
嚴毅有威重上甚敬之哀帝初立欲匡成帝之政多所¶
變動(師古曰匡正也/正其乖失者)嘉上疏曰臣聞聖王之功在於得¶
人孔子曰材難不其然與(師古曰論語載孔子之言也/材難謂有賢才者難得也與)¶
(讀曰/歟)故繼世立諸侯象賢也(師古曰象其先父祖之賢/耳非必其人皆有徳也)¶
雖不能盡賢天子為擇臣立命卿以輔之(師古曰命卿/命於天子者)¶