宗室錢帛各有差徙三輔富人雲陵賜錢户十萬秋七¶
月詔曰比嵗不登民匱於食(師古曰/匱空也)流庸未盡還(師古/曰流)¶
(庸謂去其本鄉/而行為人庸作)往時令民共出馬其止勿出諸給中都¶
官者且減之(師古曰中都官/京師諸官府)冬遣大鴻臚田廣明擊益¶
州廷尉李种坐故縱死罪棄市(師古曰縱謂容/放之种音沖)¶
五年春正月追尊皇太后父為順成侯夏陽男子張延¶
年詣北闕自稱衞太子誣罔要斬(師古曰夏陽/馮翊之縣)夏罷天¶
下亭母馬及馬弩關(應劭曰武帝數伐匈奴再擊大宛/馬死略盡乃令天下諸亭養母馬)¶