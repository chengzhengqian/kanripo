綏天下也其罷車騎將軍右將軍屯兵又詔池籞未御¶
幸者假與貧民(蘇林曰折竹以䋲綿連禁禦使人不得/往来律名為籞服䖍曰籞在池水中作)¶
(室可用棲鳥鳥入中則捕之應劭曰池者陂池也籞者/禁苑也臣瓉曰籞者所以養鳥也設為籓落周覆其上)¶
(令鳥不得出猶苑之畜獸池之/畜魚也師古曰蘇應二説是)郡國宫館勿復修治流¶
民還歸者假公田貸種食(師古曰貸音吐戴反種/五榖種也音之勇反)且勿¶
算事(師古曰不出算/賦及給徭役)十一月詔曰朕既不逮導民不明¶
(師古曰不逮者/意慮不及也)反側晨興念慮萬方不忘元元惟恐羞¶
先帝聖徳(師古曰羞/謂沗辱也)故竝舉賢良方正以親萬姓歴載¶