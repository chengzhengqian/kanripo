樂少府戴崇侍中金渉胡騎校尉箕閎上谷都尉陽並¶
中郎陳湯皆當世名士咸為莽言上由是賢莽永始元¶
年封莽為新都侯國南陽新野之都鄉千五百户遷騎¶
都尉光祿大夫侍中宿衛謹敕爵位益尊節操愈謙𣪚¶
輿馬衣裘振施賓客(師古曰/振舉也)家無所餘收贍名士交結¶
將相卿大夫甚衆故在位更推薦之(師古曰更/音工衡反)游者為¶
之談說虚譽隆洽傾其諸父矣敢為激發之行處之不¶
慙恧(師古曰激急動也恧愧也/激音工歴反恧音女六反)莽兄永為諸曺蚤死有¶