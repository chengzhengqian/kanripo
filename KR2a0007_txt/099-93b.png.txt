為惟藩(師古曰凡此惟城以下取詩大雅板之篇云价/人惟藩大師惟垣大邦惟屏大宗惟翰懷德惟)¶
(寜宗子惟城以為名號/也觧在諸侯王年表)各以其方為稱總為萬國焉其¶
後嵗復變更一郡至五易名而還復其故吏民不能紀¶
每下詔書輒繋其故名曰制詔陳留大尹太尉其以益¶
嵗以南付新平(蘇林曰陳留圉/縣莽改曰益嵗)新平故淮陽以雍丘以¶
東付陳定陳定故梁郡以封丘以東付治亭治亭故東¶
郡以陳留以西付祈隧祈隧故滎陽(○劉奉世曰此祈/隧即莽六隊之一)¶
(也莽盖分河南/之滎陽置郡)陳留已無復有郡矣大尹太尉皆詣行¶