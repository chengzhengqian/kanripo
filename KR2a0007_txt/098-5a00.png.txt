賴侍中史丹擁右太子(師古曰右/音佑助也)語在丹傳上亦以皇¶
后素謹慎而太子先帝所常留意故得不廢元帝崩太¶
子立是為孝成帝尊皇后為皇太后以鳳為大司馬大¶
將軍領尚書事益封五千戸王氏之興自鳳始又封太¶
后同母弟崇為安成侯食邑萬户鳳庶弟譚等皆賜爵¶
闗内侯食邑其夏黄霧四塞終日(師古曰塞滿也/言四方皆滿)天子¶
以問諫大夫楊興博士駟勝等對皆以為隂盛侵陽之¶
氣也髙祖之約也非功臣不侯今太后諸弟皆以無功¶