(石也師古曰事/具在眭孟傳)仆栁起於上林(師古曰其樹已死僵仆/於地而更起生事亦具)¶
(在眭/孟傳)而孝宣帝即位今王氏先祖墳墓在濟南者其梓¶
柱生枝葉扶疏上出屋根垂地中(○宋祁曰垂/作臿一作□)雖立石¶
起栁無以過此之明也事埶不兩大王氏與劉氏亦且¶
不並立如下有泰山之安則上有累卵之危陛下為人¶
子孫守持宗廟而令國祚移於外親降為皁𨽻(師古曰/皁𨽻卑)¶
(賤之人也春秋左氏傳曰大夫/臣士士臣皁皁臣輿輿臣𨽻也)縱不為身奈宗廟何婦¶
人内夫家外父母家此亦非皇太后之福也(如淳曰内/猶親也而)¶