(師古曰不求茍/得故為勇也)知此三者知所以自治知所以自治然¶
後知所以治人(師古曰自好問近乎知/以下皆禮記中庸之辭)未有不能自治¶
而能治人者也陛下躬孝弟監三王建周道兼文武招¶
倈四方之士任賢序位量能授官將以厲百姓勸賢材¶
也今臣愚駑無汗馬之勞(師古曰言未/嘗從軍旅)陛下過意擢臣¶
𢎞卒伍之中(師古曰過/猶誤也)封為列侯致位三公臣𢎞行能¶
不足以稱(師古曰不/副其任也)加有負薪之疾恐先狗馬填溝壑¶
終無以報徳塞責願歸侯乞骸骨避賢者路上報曰古¶