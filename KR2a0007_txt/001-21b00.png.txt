(有兵/字)毋内諸侯軍稍徵關中兵以自益距之沛公然其¶
計從之十二月項羽果帥諸侯兵欲西入關關門閉聞¶
沛公已定關中羽大怒使黥布等攻破函谷關遂至戲¶
下(○宋祁曰南本無下字陽夏公云按前言陳涉之將/周章西入關至戲此不合有下字政以下文諸侯罷)¶
(戲下故于此誤衍此戲/水名下文注戲旌麾也)沛公左司馬曹毋傷聞羽怒欲¶
攻沛公使人言羽曰沛公欲王關中令子嬰相珍寳盡¶
有之欲以求封亞父范增説羽曰(如淳曰亞次也尊敬/之次父猶管仲為仲)¶
(父○劉攽曰管仲自字仲父耳亞/父亦甫音也言敬之次父是妄説)沛公居山東時貪財¶