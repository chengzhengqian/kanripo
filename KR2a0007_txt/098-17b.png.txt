以避丁傅(師古曰引領自/引首領而退也)行道之人為之隕涕况於陛¶
下時登髙逺望獨不慙於延陵乎哀帝深感其言復封¶
商中子邑為成都侯元夀元年日蝕賢良對䇿多訟新¶
都侯莽者上於是徴莽及平阿侯仁還京師侍太后曲¶
陽侯根薨國除眀年哀帝崩無子太皇太后以莽為大¶
司馬與共徴立中山王奉哀帝後是為平帝帝九嵗常¶
年被疾太后臨朝委政於莽莽顓威福紅陽侯立莽諸¶
父平阿侯仁素剛直莽内憚之令大臣以罪過奏遣立¶