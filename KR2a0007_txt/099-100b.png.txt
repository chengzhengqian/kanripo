聖之禮招四方之士也於是令羣臣皆賀所舉四行從¶
朱鳥門入而對䇿焉平蠻將軍馮茂撃句町士卒疾疫¶
死者什六七賦歛民財什取五益州虚耗而不克徴還¶
下獄死更遣寕始將軍㢘丹與庸部牧史熊撃句町頗¶
斬首有勝莽徴丹熊丹熊願益調度必克乃還復大賦¶
歛就都大尹馮英不肯給上言自越巂遂乆仇牛同亭¶
邪豆之屬反畔以來積且十年(服䖍曰遂乆縣名也/仇牛等越巂旁夷)郡¶
縣距撃不已續用馮茂茍施一切之政僰道以南山險¶