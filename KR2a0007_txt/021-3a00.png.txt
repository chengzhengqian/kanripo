圜矩方權重衡平凖繩嘉量(張晏曰準水平量/知多少故曰嘉)探賾索¶
隠鉤深致遠莫不用焉(師古曰賾亦/深也索求也)度長短者不失豪¶
氂(孟康曰豪兎豪也十豪爲/氂師古曰度音大角反)量多少者不失圭撮(應劭/曰圭)¶
(自然之形隂陽之始也四圭曰撮三指撮之也/孟康曰六十四黍爲圭師古曰撮音倉括反)權輕重¶
者不失黍絫(孟康曰絫音累蠡應劭曰十黍爲絫十絫/爲一銖師古曰絫孟音來戈反此字讀亦)¶
(音纍紲/之纍)紀於一協於十長於百大於千衍於萬其法在¶
算術宣于天下小學是則職在太史羲和掌之¶
聲者宫商角徴羽也所以作樂者諧八音蕩滌人之邪¶