外戚親屬無乖刺之心(師古曰刺戾/也音来曷反)闗東諸侯無强大¶
之國三垂蠻夷無逆理之節(師古曰三垂/謂東南西也)殆為後宫(師/古)¶
(曰殆/近也)何以言之日以戊申蝕時加未戊未土也土者中¶
宫之部也其夜地震未央宫殿中此必適妾將有爭寵¶
相害而為患者(師古曰適讀曰嫡嫡謂正后也/○宋祁曰南本相害字作於宫)唯陛下¶
深戒之變感以類相應人事失於下變象見於上能應¶
之以徳則異咎消亡不能應之以善則禍敗至髙宗遭¶
雊雉之戒飭已正事享百年之夀殷道復興(師古曰解/在五行志)¶