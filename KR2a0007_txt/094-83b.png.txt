(夷言徳/及逺)乆矣夷狄之為患也故自漢興忠言嘉謀之臣¶
曷嘗不運籌䇿相與争於廟堂之上乎髙祖時則劉敬¶
呂后時樊噲季布孝文時賈誼鼂錯孝武時王恢韓安¶
國朱買臣公孫𢎞董仲舒人持所見各有同異然總其¶
要歸兩科而已縉紳之儒則守和親介胄之士則言征¶
伐皆偏見一時之利害而未究匈奴之終始也自漢興¶
以至於今曠世歴年多於春秋其與匈奴有脩文而和¶
親之矣有用武而克伐之矣有卑下而承事之矣(師古/曰下)¶