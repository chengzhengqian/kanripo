羸車小馬不上鮮明而遵獨極輿馬衣服之好門外車¶
騎交錯又日出醉歸(師古曰言毎/日必出飲也)曹事數廢西曹以故¶
事適之(師古曰案舊法令而罰之/也適讀曰讁此下皆同)侍曹輙詣寺舎白遵¶
曰陳卿今日以某事適遵曰滿百乃相聞故事有百適¶
者斥滿百西曹白請斥大司徒馬宫大儒優士又重遵¶
(師古曰優禮賢/士而尤敬重遵)謂西曹此人大度士柰何以小文責之¶
廼舉遵能治三輔劇縣補郁夷令(師古曰右/扶風之縣)乆之與扶¶
風相失(師古曰意/不相得也)自免去槐里大賊趙朋霍鴻等起遵¶