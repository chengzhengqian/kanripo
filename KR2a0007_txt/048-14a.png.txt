最後反長沙廼在二萬五千戸耳功少而最完埶疏而¶
最忠非獨性異人也亦形埶然也曩令樊酈絳灌據數¶
十城而王今雖以殘亡可也(晉灼曰事埶可亡也師/古曰曩亦謂昔時也)令¶
信越之倫列為徹侯而居雖至今存可也(晉灼曰事/埶可存)然¶
則天下之大計可知已(師古曰已/語終辭)欲諸王之皆忠附則¶
莫若令如長沙王欲臣子之勿葅醢則莫若令如樊酈¶
等欲天下之治安莫若衆建諸侯而少其力力少則易¶
使以義國小則亡邪心(師古曰使以義/使之遵禮義也)令海内之埶如¶