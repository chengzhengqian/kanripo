文鏤無款識(韋昭曰款刻也師古曰識記也/音式志反其下美陽鼎亦同也)怪之言吏¶
吏告河東太守勝勝以聞天子使驗問巫得鼎無姦詐¶
廼以禮祠迎鼎至甘泉從上行薦之(如淳曰以鼎從行/上甘泉將薦之於)¶
(天師古曰上/音時掌反)至中山晏温(如淳曰三輔謂日出清濟為/晏晏而温乃有黄雲故為異)¶
(也師古曰中讀曰仲即今雲陽之/中山也下云合兹中山亦同也)有黄雲焉有鹿過上¶
自射之因之以祭云至長安公卿大夫皆議尊寶鼎天¶
子曰間者河溢歲數不登故巡祭后土祈為百姓育穀¶
今年豐楙未報鼎曷為出哉(師古曰楙美也言稼穡美/也未報者獲年豐而未報)¶