每朝東宫常從及有大政俱使諭指於公卿上亦稍厭¶
游宴復修經書之業太后甚悦丞相方進復奏富平侯¶
竟就國會伯病卒年三十八朝廷愍惜焉斿博學有俊¶
材左將軍史丹舉賢良方正以對䇿為議郎遷諫大夫¶
右曹中郎將與劉向校祕書每奏事(師古曰斿每/奏校書之事)斿以¶
選受詔進讀羣書(師古曰於天/子前讀書)上器其能賜以祕書之¶
副時書不布(師古曰謂不/出之於羣下)自東平思王以叔父求太史¶
公諸子書大將軍白不許語在東平王𫝊(師古曰此言/東平王求書)¶