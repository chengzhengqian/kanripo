竟為太子明年春成帝崩帝素彊無疾病是時楚思王¶
衍梁王立來朝明旦當辭去上宿供張白虎殿(師古曰/白虎殿)¶
(在未央宫中供音居/用反張音竹亮反)又欲拜左將軍孔光為丞相已刻¶
侯印書贊(師古曰贊謂/延拜之文)昏夜平善郷晨傅絝韤(應劭曰/傅著也)¶
(師古曰郷讀曰嚮傅讀曰附/絝古袴字也韤音武伐反)欲起因失衣不能言晝漏¶
上十刻而崩民間歸罪趙昭儀皇太后詔大司馬莽丞¶
相大司空曰皇帝暴崩羣衆讙譁怪之掖庭令輔等在¶
後庭左右侍燕廹近雜與御史丞相廷尉治問皇帝起¶