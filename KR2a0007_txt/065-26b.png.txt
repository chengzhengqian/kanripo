先王之風亦可以樂而忘死矣是以伯夷叔齊避周餓¶
于首陽之下後世稱其仁如是邪主之行固足畏也故¶
曰談何容易於是吳王懼然易容(師古曰懼然失守之/貌也懼音居具反)¶
捐薦去几危坐而聽(師古曰捐薦席而/去馮几自貶損也)先生曰接輿避¶
世箕子被髮陽狂(師古曰解並/在鄒陽傳)此二人者皆避濁世以¶
全其身者也使遇明王聖主得賜清燕之閒寛和之色¶
(師古曰閒讀/曰閑閑暇也)發憤畢誠(師古曰/畢盡也)圖盡安危揆度得失(師/古)¶
(曰圖謀盡計也○宋/祁曰盡姚本作畫)上以安主體下以便萬民則五帝¶