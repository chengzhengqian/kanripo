(石紀事以/彰漢功)兩軍戰士死者數萬人前將軍廣後將軍食¶
其皆後期廣自殺食其贖死(如淳曰李廣傳引兵與右/將軍食其合軍出東道又)¶
(曰廣自剄右將軍下吏當死贖為庶人霍去病傳亦云/趙食其為右將軍平陽侯襄為後將軍此紀為誤也師)¶
(古曰傳寫者誤以右/為後食其音異基)¶
五年春三月甲午丞相李蔡有罪自殺(文頴曰李廣從/弟坐侵陵壖地)¶
天下馬少平牡馬匹二十萬(如淳曰貴平牡馬/賈欲使人競畜馬)罷半兩¶
錢行五銖錢徙天下姦猾吏民於邊(師古曰猾狡/也音乎八反)¶
六年冬十月賜丞相㠯下至吏二千石百金千石㠯下¶