五千斤邑萬户居十餘月人或説勃曰君既誅諸呂立¶
代王威震天下而君受厚賞處尊位以厭之則禍及身¶
矣(師古曰厭謂當之也言既有大功又受厚賞而居尊/位以乆當之不去則禍及矣厭音一渉反又音烏狎)¶
(反/)勃懼亦自危廼謝請歸相印上許之歲餘陳丞相平¶
卒上復用勃為相(○宋祁曰浙本/相字上有丞字)十餘月上曰前日吾¶
詔列侯就國或頗未能行丞相朕所重其為朕率列侯¶
之國廼免相就國歲餘每河東守尉行縣至絳絳侯勃¶
自畏恐誅常被甲令家人持兵以見其後人有上書告¶