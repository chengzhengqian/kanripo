久陰不雨是也劉歆以為自屬常陰昭帝元平元年四¶
月崩亡嗣立昌邑王賀賀即位天陰晝夜不見日月賀¶
欲出光禄大夫夏侯勝當車諫曰天久陰而不雨臣下¶
有謀上者陛下欲何之賀怒縛勝以屬吏吏白大將軍¶
霍光光時與車騎將軍張安世謀欲廢賀光讓安世以¶
為泄語安世實不泄召問勝勝上洪範五行傳曰皇之¶
不極厥罰常陰時則有下人伐上不敢察察言(臣瓚曰/不敢察)¶
(察明/言之)故云臣下有謀光安世讀之大驚以此益重經術¶