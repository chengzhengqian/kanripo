故髙宗有百年之福成王有復風之報(師古曰復反也/事並見尚書髙)¶
(宗彤日及金縢/篇觧在五行志)神明之應應若景嚮(師古曰嚮/讀曰響)世所同¶
聞也臣幸得託末屬誠見陛下寛明之德冀銷大異而¶
興髙宗成王之聲以崇劉氏故豤豤數奸死亡之誅(師/古)¶
(曰豤豤欵誠之意也奸/犯也豤音懇奸音干)今日食尤屢星孛東井攝提炎¶
及紫宮(師古曰炎/音弋贍反)有識長老莫不震動此變之大者也¶
其事難一二記故易曰書不盡言言不盡意(師古曰上/繫之辭)¶
是以設卦指爻而復説義書曰伻來以圖(孟康曰伻使/也使人以圖)¶