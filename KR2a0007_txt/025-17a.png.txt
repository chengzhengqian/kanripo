(在濟陰徐廣云京兆杜/縣有薄亭斯近之矣)而雍菅廟祠亦有杜主(李竒曰/菅茅也)¶
(師古曰/菅音姦)杜主故周之右將軍(師古曰墨子云周宣王殺/杜伯不以罪後宣王田於)¶
(圃田見杜伯執弓矢射宣王伏弓衣而/死故周人尊其鬼而右之蓋謂此也)其在秦中最小¶
鬼之神者也(師古曰其鬼雖/小而有神靈也)各以歲時奉祠唯雍四畤¶
上帝為尊其光景動人民唯陳寶故雍四畤春以為歲¶
祠禱因泮凍秋涸凍冬賽祠五月甞駒及四中之月月¶
祠(師古曰中讀曰仲謂/四時之仲月皆祠之)若陳寶節來一祠(○宋祁曰新/本無若字)¶
春夏用騂秋冬用駵(師古曰騂純赤/色也音先營反)畤駒四匹(師古曰/每畤用)¶