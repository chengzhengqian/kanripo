金木之氣易以相變故貎傷則致秋隂常雨言傷則致¶
春陽常旱也至於冬夏日夜相反寒暑殊絶水火之氣¶
不得相併故視傷常奥聽傷常寒者其氣然也逆之其¶
極曰惡順之其福曰攸好徳(孟康曰政不順則致妖順/則致福也師古曰攸所也)¶
(所好者/徳也)劉歆貎傳曰有鱗蟲之孽羊旤鼻痾說以為於¶
天文東方辰為龍星故為鱗蟲於易兌為羊木為金所¶
病故致羊旤與常雨同應此說非是春與秋氣隂陽相¶
敵木病金盛故能相并唯此一事耳旤與妖痾祥眚同¶