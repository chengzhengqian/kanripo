(閭氏亡顯以婢代立素與馮殷姦也師古曰/監奴謂奴之監知家務者也殷者子都之名)而禹山亦¶
並繕治第宅走馬馳逐平樂館雲當朝請數稱病私出¶
(師古曰請/音才姓反)多從賔客張圍獵黃山苑中使蒼頭奴上朝¶
謁(文頴曰朝當用謁不自行而令奴上謁者/也師古曰上謁若今𠫭見尊貴而通名也)莫敢譴者¶
而顯及諸女晝夜出入長信宮殿中亡期度(師古曰長/信宮上官)¶
(太后/所居)宣帝自在民間聞知霍氏尊盛日久内不能善光¶
薨上始躬親朝政御史大夫魏相給事中顯謂禹雲山¶
女曹不務奉大將軍餘業(師古曰女音/汝曹軰也)今大夫給事中¶