漢邊漢廼拜郭昌為拔胡將軍及浞野侯屯朔方以東¶
備胡(師古曰浞野侯趙破/奴也浞音仕角反)烏維單于立十嵗死子詹師¶
廬立年少號為兒單于是歳元封六年也自是後單于¶
益西北左方兵直雲中右方兵直酒泉敦煌兒單于立¶
漢使兩使一人弔單于一人弔右賢王欲以乖其國使¶
者入匈奴匈奴悉將致單于單于怒而悉留漢使漢使¶
留匈奴者前後十餘軰而匈奴使來漢亦輒留之相當¶
是嵗漢使貳師將軍西伐大宛而令因杅將軍築受降¶