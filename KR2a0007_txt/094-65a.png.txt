(云傷/命也)根即但以上指曉藩令從藩所説而求之(師古曰/自以藩)¶
(意説單于/而求之)藩至匈奴以語次説單于曰竊見匈奴斗入¶
漢地直張掖郡漢三都尉居塞上士卒數百人寒苦候¶
望乆勞單于宜上書獻此地直斷閼之(○宋祁曰/閼當作閉)省兩¶
都尉士卒數百人以復天子厚恩(師古曰復/亦報也)其報必大¶
(師古曰漢得此地必厚報賞/單于○宋祁曰賞字當作償)單于曰此天子詔語邪將¶
從使者所求也藩曰詔指也然藩亦為單于畫善計耳¶
單于曰孝宣孝元皇帝哀憐父呼韓邪單于從長城以¶