不為幣然各隨時而輕重無常漢興以為秦錢重難用¶
更令民鑄莢錢(知淳曰如楡莢也/師古曰莢音頰)黄金一斤(師古曰復/周之制更)¶
(以斤/名金)而不軌逐利之民畜積餘贏以稽市物痛騰躍(李/竒)¶
(曰稽貯滯也晉灼曰痛甚也言計市物賤豫益畜之物/貴而出賣故使物甚騰躍也師古曰不軌謂不循軌度)¶
(者也言以其贏餘之財蓄積羣貨使物稽滯在已故市/價甚騰貴今書本痛字或作踊者誤耳踊騰一也不當)¶
(重累言之/畜讀曰蓄)米至石萬錢馬至匹百金天下已平高祖乃¶
令賈人不得衣絲乘車重稅租以困辱之(師古曰欲/令務農)孝¶
惠高后時為天下初定復弛商賈之律(師古曰/弛解也)然市井¶