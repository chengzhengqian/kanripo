河再西三東廹阸如此不得安息今行上䇿徙冀州之¶
民當水衝者決黎陽遮害亭放河使北入海河西薄大¶
山東薄金隄埶不能逺泛濫朞月自定難者將曰若如¶
此敗壞城郭田廬冡墓以萬數百姓怨恨昔大禹治水¶
山陵當路者毁之故鑿龍門辟伊闕(師古曰辟讀/曰闢闢開也)析厎¶
柱破碣石(師古曰/析分也)墮斷天地之性(師古曰墮毁/也音火規反)此廼人¶
功所造何足言也今瀕河十郡治隄嵗費且萬萬及其¶
大決所殘無數如出數年治河之費以業所徙之民遵¶