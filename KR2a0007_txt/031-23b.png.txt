陳餘棄將印去不從入闗然素聞其賢有功於趙聞其¶
在南皮故因環封之三縣(孟康曰繞南皮三縣以/封之師古曰環音宦)番君¶
將梅鋗功多故封十萬戸侯(師古曰鋗/音火懸反)羽自立為西楚¶
伯王(師古曰伯/讀曰霸)王梁楚地九郡都彭城諸侯各就國田¶
榮聞羽徙齊王市膠東而立田都為齊王大怒不肯遣¶
市之膠東因以齊反迎擊都都走楚市畏羽廼亡之膠¶
東就國榮怒追殺之即墨自立為齊王予彭越將軍印¶
令反梁地越廼擊殺濟北王田安田榮遂并王三齊之¶