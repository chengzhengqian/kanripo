(湯禹避字未詳○宋祁曰言/土地人民之衆不讓湯禹也)加以亡天災數年之水旱¶
而蓄積未及者何也地有遺利民有餘力生穀之土未¶
盡墾山澤之利未盡出也游食之民未盡歸農也民貧¶
則姦邪生貧生於不足不足生於不農不農則不地著¶
不地著則離鄉輕家民如鳥獸雖有高城深池嚴法重¶
刑猶不能禁也夫寒之於衣不待輕煖(師古曰苟禦風/霜不求靡麗也)¶
(煖音乃/短反)饑之於食不待甘㫖(師古曰/㫖美也)饑寒至身不顧廉¶
恥人情一日不再食則饑終歲不製衣則寒夫腹饑不¶