雨近常隂之罰君弱也恵帝五年夏大旱江河水少谿¶
谷絶先是發民男女十四萬六千人城長安是嵗城乃¶
成文帝三年秋天下旱是嵗夏匈奴右賢王寇侵上郡¶
詔丞相灌嬰𤼵車騎士八萬五千人詣高奴(師古曰即/上郡之縣)¶
擊右賢王走出塞其秋濟北王興居反使大將軍討之¶
皆伏誅後六年春天下大旱先是發車騎材官屯廣昌¶
(師古曰武/都之縣)是嵗二月復發材官屯隴西後匈奴大入上¶
郡雲中烽火通長安三將軍屯邊(師古曰謂以中大夫/令免為車騎將軍屯)¶