復還及組日滿當去皇孫思慕吉以私錢顧組令留與¶
郭徴卿並養數月乃遣組去後少内嗇夫白吉曰食皇¶
孫亡詔令(師古曰少内掖庭主府臧之官也食讀曰飤/詔令無文無從得其廪具也○宋祁曰注文)¶
(廩字疑/作禀)時吉得食米肉月月以給皇孫吉即時病(師古/曰有)¶
(病時/也)輙使臣尊朝夕請問皇孫視省席蓐燥濕候伺組¶
徵卿不得令晨夜去皇孫敖盪(師古曰去離也敖游戲/也盪放也盪讀與蕩同)¶
數奏甘毳食物(師古曰奏進也/毳讀與脆同)所以擁全神靈成育聖¶
躬功徳已亡量矣時豈豫知天下之福而徼其報哉(師/古)¶