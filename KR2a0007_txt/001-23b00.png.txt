壽(師古曰凡言為夀謂進爵/於尊者而獻無疆之夀)壽畢曰軍中無以為樂請¶
以劒舞因拔劒舞項伯亦起舞常以身翼蔽沛公樊噲¶
聞事急直入怒甚羽壯之賜以酒噲因譙讓羽(師古曰/譙讓以)¶
(辭相責也譙/音才笑反)有頃沛公起如厠招樊噲出置車官屬(師/古)¶
(曰置留也/不以自隨)獨騎與樊噲靳彊滕公紀成步從間道走軍¶
(晉灼曰紀成紀通父也服䖍曰走音奏師古曰閒空也/投空隙而行不公顯也走謂趣向也服音是矣凡此之)¶
(類音義/皆同)使張良留謝羽羽問沛公安在(師古曰安在何/在也他皆類此)¶
曰聞將軍有意督過之(師古曰督/謂視責也)脱身去閒至軍(師古/曰脱)¶