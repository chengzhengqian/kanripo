(善故云/然也)學者多疑於鬼神(師古曰謂無/鬼神之事也)如良受書老父¶
亦異矣髙祖數離困阸良常有力(師古曰/離遭也)豈可謂非天¶
乎陳平之志見於社下傾側擾攘楚魏之間卒歸於漢¶
而為謀臣(○宋祁曰/一作謀主)及呂后時事多故矣(師古曰故謂/中屯難也)¶
平竟自免以智終王陵廷爭杜門自絶亦各其志也周¶
勃為布衣時鄙樸庸人至登輔佐匡國家難誅諸呂立¶
孝文為漢伊周(師古曰處伊/尹周公之任)何其盛也始呂后問宰相¶
髙祖曰陳平智有餘王陵少戇可以佐之(師古曰戇愚/也舊音下紺)¶