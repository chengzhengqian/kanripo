曰客難揚子曰凡著書者為衆人之所好也美味期乎¶
合口工聲調於比耳(師古曰比和/也音頻二反)今吾子廼抗辭幽説¶
閎意眇指(師古曰眇/讀曰妙)獨馳騁於有亡之際而陶冶大鑪¶
旁薄羣生(師古曰旁薄/猶言蕩薄也)歴覽者兹年矣而殊不寤(師古/曰兹)¶
(益也兹年言其乆也不寤不曉其意○/宋祁曰兹年及注中兹字並當從水旁)亶費精神於此¶
而煩學者於彼(師古曰亶/讀曰但)譬畫者畫於無形弦者放於¶
無聲殆不可乎(師古曰放依也殆/近也放音甫徃反)揚子曰俞(師古曰俞/然也音踰)¶
若夫閎言崇議幽㣲之塗盖難與覽者同也昔人有觀¶