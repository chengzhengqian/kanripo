鹿與餘相見責讓餘問張黶陳釋所在餘曰黶釋以必¶
死責臣臣使將五千人先嘗秦軍皆没耳不信以為殺¶
之數問餘餘怒曰不意君之望臣深也(師古曰望怨望/也以下亦同)¶
豈以臣重去將哉(師古曰/重難也)廼脫解印綬與耳耳不敢受¶
餘起如厠客有說耳曰天予不取反受其咎今陳將軍¶
與君印綬不受反天不祥急取之耳乃佩其印収其麾¶
下餘還亦望耳不讓趨出遂收其兵(○宋祁曰一本不/讓字上無耳字又)¶
(别本遂收字/上有耳字)餘獨與麾下數百人之河上澤中漁獵由¶