(歲之朝月之朝日/之朝始猶朝也)誠可畏懼小民正月朔日尚恐毁敗¶
器物何况於日虧乎陛下深内自責避正殿舉直言求¶
過失罷退外親及旁仄素餐之人(師古曰庂/古側字也)徴拜孔光¶
為光禄大夫發覺孫寵息夫躬過惡免官遣就國衆庶¶
歙然莫不説喜(師古曰歙音翕説/音悦次亦同也)天人同心人心説則¶
天意解矣乃二月丙戌白虹虷日連隂不雨(師古曰/虷音干)此¶
天有憂結未解民有怨望未塞者也侍中駙馬都尉董¶
賢本無葭莩之親(師古曰葭音工遐反莩音孚葭莩喻/輕薄而附著也解在景十三王𫝊)¶