又受左氏傳取其變理合者以為章句傳子咸及翟方¶
進琅邪房鳳咸至大司農方進丞相自有傳¶
房鳳字子元不其人也(師古曰琅邪之/縣也其音基)以射䇿乙科為¶
太史掌故太常舉方正為縣令都尉失官大司馬票騎¶
將軍王根奏除補長史薦鳯明經通逹擢為光祿大夫¶
遷五官中郎將時光祿勲王龔以外屬内卿(如淳曰卭/成太后親)¶
(也内卿光祿/勲治宫中)與奉車都尉劉歆共校書三人皆侍中歆¶
白左氏春秋可立哀帝納之以問諸儒皆不對歆於是¶