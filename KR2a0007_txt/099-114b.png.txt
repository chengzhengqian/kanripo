有占予甚憂之伏念紫閣圖文太一黃帝皆得瑞以僊¶
後世襃主當登終南山(李奇曰襃/主大主也)所謂新遷王者乃太¶
一新遷之後也(服䖍曰太一黄帝欲/令安追繼其後也)統義陽王乃用五¶
統以禮義登陽上遷之後也臨有兄而稱太子名不正¶
宣尼公曰名不正則言不順至於刑罰不中民無錯手¶
足(師古曰論語載孔子對子路之言錯安置/也音千故反莽追諡孔子為襃成宣尼公)惟即位以¶
來隂陽未和風雨不時數遇枯旱蝗螟為災穀稼鮮耗¶
百姓苦饑(師古曰鮮少也耗虛也鮮/音先踐反耗音火到反)蠻夷猾夏寇賊姦¶