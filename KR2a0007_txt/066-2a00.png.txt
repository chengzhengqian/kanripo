坐事死(師古曰/比頻也)石慶雖以謹得終然數被譴初賀引拜¶
為丞相不受印綬頓首涕泣曰臣本邊鄙以鞌馬騎射¶
為官材誠不任宰相上與左右見賀悲哀感動下泣曰¶
扶起丞相賀不肯起上廼起去賀不得已拜出左右問¶
其故賀曰主上賢明臣不足以稱恐負重責從是殆矣¶
(師古曰/殆危也)賀子敬聲代賀為太僕父子並居公卿位敬聲¶
以皇后姊子驕奢不奉法征和中擅用北軍錢千九百¶
萬發覺下獄是時詔捕陽陵朱安世不能得上求之急¶