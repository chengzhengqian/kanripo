仲舒司馬遷劉向揚雄此數公者皆博物洽聞通達古¶
今其言有補於世傳曰聖人不出其間必有命世者焉¶
豈近是乎(師古曰近/音其靳反)劉氏洪範論發明大傳著天人之¶
應七畧剖判蓺文總百家之緒三統歴譜考歩日月五¶
星之度有意其推本之也(師古曰言其究極/根本深有意也)嗚虖(師古/曰虖)¶
(讀曰/呼)向言山陵之戒于今察之哀哉指明梓柱以推廢¶
興昭矣豈非直諒多聞古之益友與(師古曰諒信也論/語稱孔子曰益者)¶
(三友友直友諒友多聞益矣賛言/向直諒多聞可謂益也與讀曰歟)¶