美芳磑磑即即師象山則(孟康曰磑磑崇積也即即充/實也師衆也則法也積實之)¶
(盛衆類於山也師古曰磑音五回反○劉奉世曰桂華/美芳皆二詩章名本側注在前篇之末傳寫之誤遂以)¶
(冠後後詞無美芳/亦當作美若矣)嗚呼孝哉案撫戎國蠻夷竭歡象來¶
致福(李竒曰象譯也蠻/夷遣譯致福貢也)兼臨是愛終無兵革(師古曰兼/臨言在上)¶
(位者普/包容也)¶
嘉薦芳矣告靈饗矣告靈既饗徳音孔臧(師古曰饗字/合韻皆音鄉)¶
(孔甚也/臧善也)惟徳之臧建侯之常承保天休令問不忘(師古/曰建)¶
(侯封建諸侯也易屯卦曰利/建侯休美也令善也問名也)¶