人自太子太傅至右扶風皆秩二千石丞六百石¶
護軍都尉秦官武帝元狩四年屬大司馬成帝綏和元¶
年居大司馬府比司直哀帝元夀元年更名司寇平帝¶
元始元年更名護軍¶
司𨽻校尉周官(師古曰以掌徒𨽻/而廵察故云司𨽻)武帝征和四年初置¶
持節從中都官徒千二百人(師古曰中都官/京師諸官府也)捕巫蠱督¶
大姦猾(師古曰督/謂察視也)後罷其兵察三輔三河𢎞農元帝初¶
元四年去節成帝元延四年省綏和二年哀帝復置但¶