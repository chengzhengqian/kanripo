述賈鄒枚路𫝊第二十一¶
魏其翩翩好節慕聲(師古曰翩翩/自喜之貎)灌夫矜勇武安驕盈¶
凶徳相挻旤敗用成(師古曰挻謂柔挻也音式延反○/蕭該音義曰韋昭曰相挻極也淮)¶
(南子曰陶人之尅挻植許慎曰挻抑也太𤣥經曰與隂/陽挻其化宋忠曰挺和方言曰挻取也聲類曰挻一曰)¶
(柔也老子曰/挻植以為器)安國壯趾王恢兵首(孟康曰易壯于趾征/凶安國臨當為丞相)¶
(墯車蹇後為將多所傷失而憂死此為不宜征行而有/凶也師古曰壯于趾大壯初九爻辭也壯傷也趾足也)¶
(直謂墯車蹇耳不/言不宜征行也)彼若天命此近人咎(師古曰彼韓安/國也此王恢也)¶
(壯趾天命也/謀兵人咎也)述竇田灌韓𫝊第二十二¶