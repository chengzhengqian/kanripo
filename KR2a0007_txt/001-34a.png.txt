相與曹參灌嬰俱擊魏食其還漢王問魏大將誰也對¶
曰柏直王曰是口尚乳臭不能當韓信(師古曰乳臭/言其幼少)騎¶
將誰也曰馮敬曰是秦將馮無擇子也雖賢不能當灌¶
嬰步卒將誰也曰項它(師古曰它字與他/同並音徒河反)曰是不能當¶
曹參吾無患矣九月信等虜豹傳詣滎陽定魏地置河¶
東太原上黨郡信使人請兵三萬人願以北舉燕趙東¶
擊齊南絶楚糧道漢王與之¶
三年冬十月韓信張耳東下井陘擊趙(服䖍曰井陘山/名在常山今為)¶