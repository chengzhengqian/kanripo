(夏后氏之璜大弓謂封父之繁弱皆魯始封之分器所/受於周也定八年陽虎作亂不克竊之而入讙陽闗以)¶
(叛/)左氏傳魯襄公時宋有生女子赤而毛棄之隄下宋¶
平公母共姬之御者見而收之(師古曰平公宋共公之/子也名成共讀曰恭)¶
因名曰棄長而美好納之平公生子曰佐後宋臣伊戾¶
讒太子痤而殺之(師古曰事在襄二十/六年痤音才戈反)先是大夫華元¶
出奔晉(師古曰事在/成十五年)華弱奔魯(師古曰事/在襄六年)華臣奔陳(師/古)¶
(曰事在襄/十七年)華合比奔衞(師古曰事在昭六年據今春秋/合比奔在殺太子痤後而志總)¶
(言先是未/詳其意)劉向以為時則火災赤眚之明應也京房易¶