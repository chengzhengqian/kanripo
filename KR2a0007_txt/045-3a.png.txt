擊齊而漢獨發閒使下齊寜有詔止將軍乎(師古曰閒/使謂使人)¶
(伺間隙/而單行)何以得無行且酈生一士伏軾掉三寸舌下齊¶
七十餘城(師古曰掉揺/也音徒釣反)將軍將數萬之衆廼下趙五十¶
餘城為將數歲反不如一豎儒之功乎於是信然之從¶
其計遂度河齊已聽酈生即留之縱酒罷備漢守禦信¶
因襲歴下軍遂至臨菑齊王以酈生為欺已而亨之因¶
敗走信遂定齊地自立為齊假王漢方困於滎陽遣張¶
良即立信為齊王以安固之項王亦遣武涉説信欲與¶