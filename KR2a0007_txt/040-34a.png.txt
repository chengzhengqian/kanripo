亞夫眞可任將兵文帝崩亞夫為車騎將軍孝景帝三¶
年吳楚反亞夫以中尉為太尉東擊吳楚因自請上曰¶
楚兵剽輕難與爭鋒(師古曰剽/音匹妙反)願以梁委之絶其食道¶
乃可制也上許之(師古曰吳王傳云亞夫至淮陽問鄧/都尉為畫此計亞夫乃從之今此云)¶
(自請而後行二傳/不同未知孰是)亞夫既發至霸上趙渉遮説亞夫曰¶
將軍東誅吳楚勝則宗廟安不勝則天下危能用臣之¶
言乎亞夫下車禮而問之渉曰吳王素富懐輯死士乆¶
矣(師古曰輯/與集同)此知將軍且行必置間人於殽黽阸陿之¶