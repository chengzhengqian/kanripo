必欲爭天下非信無可與計事者顧王䇿安決(師古曰/顧思念)¶
(也/)王曰吾亦欲東耳安能鬱鬱乆居此乎(○宋祁曰/或無久字)何¶
曰王計必東能用信信即留不能用信信終亡耳王曰¶
吾為公以為將何曰雖為將信不留王曰以為大將何¶
曰幸甚於是王欲召信拜之何曰王素嫚無禮(師古曰/嫚與慢)¶
(同/)今拜大將如召小兒此乃信所以去也王必欲拜之¶
擇日齊戒設壇場具禮乃可王許之諸將皆喜人人各¶
自以為得大將至拜乃韓信也一軍皆驚信已拜上坐¶