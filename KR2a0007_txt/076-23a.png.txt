過走馬章臺街(孟康曰在長安中臣/瓚曰在章臺下街也)使御吏驅自以便¶
面拊馬(師古曰便面所以障面蓋扇之類也不欲見人/以此自障面則得其便故曰便面亦曰屏面今)¶
(之沙門所持竹扇上袤平而下/圜即古之便面也音頻面反)又為婦畫眉長安中傳¶
張京兆眉憮(應劭曰憮大也孟康曰憮音詡北方人謂/媚好為詡畜蘇林曰憮音嫵師古曰本以)¶
(好媚為稱何説於大乎蘇音是○/宋祁曰憮音嫵媚之嫵嫵音舞)有司以奏敞上問之¶
對曰臣聞閨房之内夫婦之私有過於畫眉者上愛其¶
能弗備責也然終不得大位(○宋祁曰/或無終字)敞與蕭望之于¶
定國相善始敞與定國俱以諫昌邑王超遷定國為大¶