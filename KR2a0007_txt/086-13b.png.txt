子至親失禮患生何况異姓之臣孔子曰道千乗之國¶
敬事而信節用而愛人使民以時(師古曰論語載孔子/之言也道治也千乗)¶
(謂兵車千乗/說在刑法志)孝文皇帝備行此道海内䝉恩為漢太宗¶
孝宣皇帝賞罸信明施與有節記人之功忽於小過(師/古)¶
(曰忽/忘也)以致治平孝元皇帝奉承大業溫㳟少欲都内錢¶
四十萬萬水衡錢二十五萬萬少府錢十八萬萬(師古/曰言)¶
(不費用故/蓄積也)嘗幸上林後宫馮貴人從臨獸圏猛獸驚出¶
貴人前當之元帝嘉羙其義賜錢五萬(師古曰此言雖/嘉其義而賞亦)¶