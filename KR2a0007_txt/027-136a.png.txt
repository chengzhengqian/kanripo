曰天子親伐馬生角成帝綏和二年二月大廏馬生角¶
在左耳前圍長各二寸是時王莽為大司馬害上之萌¶
自此始矣(師古曰萌若草/木之始生也)哀帝建平二年定襄牡馬生¶
駒三足隨羣飲食太守以聞馬國之武用三足不任用¶
之象也後侍中董賢年二十二為大司馬居上公之位¶
天下不宗哀帝暴崩成帝母王太后召弟子新都侯王¶
莽入收賢印綬賢恐自殺莽因代之并誅外家丁傅又¶
廢哀帝傅皇后令自殺發掘帝祖母傅太后母丁太后¶