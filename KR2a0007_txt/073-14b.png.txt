乎吾不與祭如不祭(師古曰論語載孔/子之言與讀曰預)其與將軍列侯¶
中二千石諸大夫博士議郎議丞相𤣥成御史大夫鄭¶
𢎞太子太傅嚴彭祖少府歐陽地餘諫大夫尹更始等¶
七十人皆曰臣聞祭非自外至者也(○宋祁曰江南本/無也字浙本有)¶
繇中出生於心也(師古曰繇/讀與由同)故唯聖人為能饗帝孝子¶
為能饗親(師古曰言/情禮皆備)立廟京師之居躬親承事四海之¶
内各以其職来助祭(○宋祁曰浙/本無助字)尊親之大義五帝三¶
王所共不易之道也(師古曰/易改也)詩云有來雍雍(○宋祁曰/來字疑作)¶