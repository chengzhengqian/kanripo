生曰於戲(師古曰於讀曰/烏戲讀曰呼)可乎哉可乎哉(師古曰/言不可)談何¶
容易(師古曰不見寛容則事不易/故曰何容易也易音弋豉反)夫談有悖於目拂於¶
耳謬於心而便於身者(師古曰悖逆也拂違戾/也悖音布内反拂音弗)或有說¶
於目順於耳快於心而毁於行者(師古曰說/讀曰悅)非有明王¶
聖主孰能聽之吳王曰何為其然也中人已上可以語¶
上也(師古曰引論語載孔子之言/中品之人則可與言上道也)先生試言寡人將聽¶
焉先生對曰昔者關龍逢深諫於桀而王子比干直言¶
於紂此二臣者皆極慮盡忠閔主澤不下流而萬民騷¶