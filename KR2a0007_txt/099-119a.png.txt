恐一旦不保中室則不知死命所在(李奇曰中室臨之/母也晉灼曰長樂)¶
(宫中殿也師古曰二說皆非也中室室中/也臨自言欲於室中自保全不可得耳)莽候妻疾見¶
其書大怒疑臨有惡意不令得會䘮既葬收原碧等考¶
問具服姦謀殺狀莽欲秘之使殺案事使者司命從事¶
埋獄中家不知所在賜臨藥臨不肯飲自刺死使侍中¶
票騎將軍同說侯林賜魂衣璽韍(師古曰說/讀曰恱)策書曰符¶
命文立臨為統義陽王此言新室即位三萬六千嵗後¶
為臨之後者乃當龍陽而起前過聽議者以臨為太子¶