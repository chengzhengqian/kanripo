下(師古曰褚大也/行音下更反)存問鰥寡廢疾無㠯自振業者貸與¶
之(師古曰貸/音土戴反)諭三老孝弟㠯為民師舉獨行之君子徵¶
詣行在所(如淳曰蔡雍云天子以天下為家自謂所居/為行在所言今雖在京師行所在至耳師古)¶
(曰此說非也天子或在京師或出廵狩不可豫/定故言行在所耳不得亦謂京師為行在也)朕嘉賢¶
者樂知其人廣宣厥道士有特招使者之任也(李奇曰/設士有)¶
(殊才異行當特招者/任在使者分别之)詳問隱處亡位及冤失職(師古曰/無位不)¶
(被任用也冤屈也/失職失其常業也)姦猾為害野荒治苛者舉奏(師古曰/野荒言)¶
(田畝不闢也治/苛為政尚細刻)郡國有所㠯為便者上丞相御史㠯聞¶