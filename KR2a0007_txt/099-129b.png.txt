盧恢等舉兵反城(師古曰索盧姓也恢名也反城據城/以反也一曰反音幡今語賊猶曰幡)¶
(城索音/先各反)㢘丹王匡攻㧞之斬首萬餘級莽遣中郎將奉¶
璽書勞丹匡進爵為公封吏士有功者十餘人赤眉别¶
校董憲等衆數萬人在梁郡王匡欲進撃之㢘丹以為¶
新㧞城罷勞(師古曰罷/讀曰疲)當且休士養威匡不聽引兵獨¶
進丹隨之合戰成昌(師古曰成/昌地名也)兵敗匡走丹使吏持其¶
印韍符節付匡曰小兒可走吾不可遂止戰死校尉汝¶
雲王隆等二十餘人别鬭聞之皆曰㢘公己死吾誰為¶