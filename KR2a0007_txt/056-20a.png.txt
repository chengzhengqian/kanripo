之宜别上下之序以防欲也脩此三者而大本舉矣人¶
受命於天固超然異於羣生入有父子兄弟之親出有¶
君臣上下之誼㑹聚相遇則有耆老長㓜之施(師古曰/施設也)¶
(陳設/其序)粲然有文以相接(師古曰/粲明貌)驩然有恩以相愛此人¶
之所以貴也生五榖以食之桑麻以衣之(師古曰食讀/曰飤衣音於)¶
(既/反)六畜以養之服牛乘馬圏豹檻虎是其得天之靈貴¶
於物也故孔子曰天地之性人為貴(師古曰孝經載孔/子之言也性生也)¶
明於天性知自貴於物知自貴於物然後知仁誼知仁¶