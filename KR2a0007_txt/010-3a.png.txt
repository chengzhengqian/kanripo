(王自主婚/故曰王主)吏二千石黄金宗室諸官吏千石以下至二¶
百石及宗室子有屬籍者三老孝弟力田鰥寡孤獨錢¶
帛各有差吏民五十戸牛酒詔曰廼者火災降於祖廟¶
有星孛于東方始正而虧(如淳曰言始即帝之/正而有彗星之虧也)咎孰大¶
焉(師古曰孰有大/於此者孰誰也)書云惟先假王正厥事(師古曰商書/高宗肜日載)¶
(武丁之臣祖已之辭也假至也言先古至道/之君邅遇災變則正其行事修徳以應之)羣公孜孜¶
帥先百寮輔朕不逮(師古曰孜孜不/怠之意孜音兹)崇寛大長和睦凡¶
事恕已毋行苛刻(師古曰恕者仁也仁/已之心以度於物)其大赦天下使¶