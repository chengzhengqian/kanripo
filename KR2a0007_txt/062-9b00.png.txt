何作春秋哉太史公曰余聞之董生(服䖍曰/仲舒也)周道廢孔¶
子為魯司冦諸侯害之大夫壅之孔子知時之不用道¶
之不行也是非二百四十二年之中(師古曰是非/謂本其得失)以為¶
天下儀表貶諸侯討大夫以逹王事而已矣(師古曰時/諸侯僣侈)¶
(大夫擅權故貶討之/也貶退也討治也)子曰我欲載之空言不如見之於¶
行事之深切著明也春秋上明三王之道下辨人事之¶
經紀别嫌疑明是非定猶與(師古曰與/讀曰豫)善善惡惡賢賢¶
賤不肖存亡國繼絶世補敝起廢王道之大者也易著¶