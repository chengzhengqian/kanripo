(師古曰分陕者欲依周公召公故事自陜以東周公主/之自陜以西召公主之陜即今陕州是其地也伯長也)¶
(陕音式/冉反)以豐為右伯太傅平晏為左伯如周召故事莽¶
即從之拜豐為右伯當述職西出未行尋復作符命言¶
故漢氏平帝后黄皇室主為尋之妻莽以詐立心疑大¶
臣怨謗欲震威以懼下因是發怒曰黄皇室主天下母¶
此何謂也收捕尋尋亡豐自殺尋隨方士入華山嵗餘¶
捕得辭連國師公歆子侍中東通靈将五司大夫(○劉/奉世)¶
(曰東通靈將五司大夫/亦疑其譌非史本文)隆威侯棻棻弟右曹長水校尉¶