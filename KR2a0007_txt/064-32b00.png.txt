則舍之(師古曰非其/時則廢置也)有易則易之(師古曰可變/易者則易也)故守一¶
而不變者未睹治之至也今天下人民用財侈靡車馬¶
衣裘宮室皆競修飾調五聲使有節族(蘇林曰族音奏/師古曰節止也)¶
(奏進/也)雜五色使有文章重五味方丈於前以觀欲天下¶
(孟康曰觀猶顯也師古/曰顯示之使其慕欲也)彼民之情見美則願之是敎民¶
以侈也侈而無節則不可贍(師古曰/贍足也)民離本而徼末矣¶
(師古曰徼要求/也音工堯反)末不可徒得(師古曰/徒空也)故搢紳者不憚為¶
詐帶劒者夸殺人以矯奪(師古曰夸大也/競也矯偽也)而世不知媿¶