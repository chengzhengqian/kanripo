事仍人道(師古曰仍/亦因也)因興以立功敗以成罸假日月以¶
定歴數藉朝聘以正禮樂有所襃諱貶損不可書見口¶
授弟子弟子退而異言(師古曰謂人執/所見各不同也)丘明恐弟子各¶
安其意以失其真故論本事而作傳明夫子不以空言¶
説經也春秋所貶損大人當世君臣有威權勢力其事¶
實皆形於傳是以隐其書而不宣所以免時難也及末¶
世口説流行故有公羊穀梁鄒夾之傳四家之中公羊¶
穀梁立於學官鄒氏無師夾氏未有書¶