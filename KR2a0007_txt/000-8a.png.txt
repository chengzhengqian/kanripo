御製讀翟方進傳¶
孤童耻小史携母旅京師努力績經學名莭頗自持謙¶
牧讓胡常藉甚名譽馳劾免兩司𨽻風厲人共知胡乃¶
右丞相託言漢舊儀御坐為起立在輿為下之太陽下¶
同物仰照真乖宜薛宣誡掾史豈得謂無私其後果代¶
宣公絜弗茍為求指濟深文好勝勇遂非疾惡固云直¶
修怨寜匪巇長辜猶隐諱星變遂戚貽白馬賜上尊啜¶
泣亦已遲反復鴻隙陂童謡翟子威¶