無繼嗣之慶多危殆之隙欲因擾亂舉兵而起者邪將¶
動心冀為後者殘賊不仁若廣陵昌邑之類臣愚不能¶
處也(師古曰處/謂斷決也)元年九月(○宋祁曰元/年當作去年)黒龍見其晦日¶
有食之今年二月己未夜星隕乙酉日有食之六月之¶
間大異四發二二而同月三代之末春秋之亂未嘗有¶
也臣聞三代所以隕社稷喪宗廟者皆由婦人與羣惡¶
沈湎於酒書曰乃用婦人之言自絶于天(師古曰今文/周書泰誓之)¶
(辭婦人妲己言紂用妲己/之言自取殄滅非天絶之)四方之逋逃多罪是宗是長¶