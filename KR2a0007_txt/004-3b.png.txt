(者居左御者居中又有一人處車之右以備傾側是以/戎事則稱車右其餘則曰驂乗驂者三也蓋取三人為)¶
(名義/耳)張武等六人乗六乗傳(張晏曰傳車六乗也/師古曰傳音張戀反)詣長¶
安至高陵止而使宋昌先之長安觀變昌至渭橋(蘇林/曰在)¶
(長安北/三里)丞相已下皆迎昌還報代王乃進至渭橋羣臣¶
拜謁稱臣代王下拜太尉勃進曰願請間(師古曰間容/也猶今言中)¶
(間也請容暇之頃當有所陳/不欲於衆顯論也他皆類此)宋昌曰所言公公言之所¶
言私王者無私太尉勃乃跪上天子璽代王謝曰至邸¶
而議之(師古曰郡國朝宿之舍在京師者率名邸/邸至也言所歸至也音丁禮反他皆類此)閏月¶