事必不從(師古曰言凡庸之人不能逺見故壊其事/也○宋祁曰注文中壊字上疑有破字)延¶
壽猶與不聼(師古曰與/讀曰豫)㑹其久病湯獨矯制發城郭諸¶
國兵車師戊巳校尉屯田吏士延壽聞之驚起欲止焉¶
湯怒按劒叱延壽曰大衆已集㑹豎子欲沮衆邪(師古/曰沮)¶
(止也壊也/音才汝反)延壽遂從之部勒行陳益置揚威白虎合騎¶
之校(張晏曰西域陳法之名也師古曰張説非也一校/則别為一部軍故稱校耳湯特新置此等諸校名)¶
(以為威/聲也)漢兵胡兵合四萬餘人延壽湯上疏自劾奏矯¶
制陳言兵狀即日引軍分行别為六校其三校從南道¶