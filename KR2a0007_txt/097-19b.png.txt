(之隨聲必當有應而今涕泣徒/自已耳夫人不知之是虚其應)嫶妍太息嘆稚子兮(孟/康)¶
(曰夫人蒙被歔欷不見帝哀其子小而孤也晋灼曰三/輔謂憂愁面省瘦曰嫶冥嫶冥猶嫶妍也師古曰嫶音)¶
(在消/反)懰慄不言倚所恃兮(孟康曰恃平日之恩知上必/感念之也師古曰懰慄哀愴)¶
(之意也懰音/劉慄音栗)仁者不誓豈約親兮(如淳曰仁者之行惠/尚一不以為恩施豈)¶
(有親親而反/當以言約乎)既徃不來申以信兮(師古曰死者一徃不/返情念酷痛重以此)¶
(心為信不有忽忘/也信合韻音新)去彼昭昭就冥冥兮既下新宫不復¶
故庭兮(師古曰故庭謂平生所居/室之庭也復音扶目反)嗚呼哀哉想魂靈兮¶
其後李延年弟季坐姦亂後宫廣利降匈奴家族滅矣¶