寒至九月日乃有光京房易傳曰羙不上人兹謂上弱¶
厥異日白七日不温順亡所制兹謂弱(孟康曰君順從/於臣下無所能)¶
(制/)日白六十日物無霜而死天子親伐兹謂不知日白¶
體動而寒弱而有任兹謂不亡日白不温眀不動辟&KR0034;¶
公行兹謂不伸(孟康曰辟君也/有過而公行之)厥異日黑大風起天無¶
雲日光晻(師古曰晻/與闇同)不難上政兹謂見過日黑居仄大¶
如彈丸成帝河平元年正月壬寅朔日月俱在營室時¶
日出赤二月癸未日朝赤且入又赤夜月赤甲申日出¶