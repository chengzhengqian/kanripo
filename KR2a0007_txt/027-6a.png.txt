御廩災董仲舒以為先是四國共伐魯大破之於龍門¶
(韋昭曰/魯郭門)百姓傷者未瘳怨咎未復而君臣俱惰内怠政¶
事外侮四鄰非能保守宗廟終其天年者也故天災御¶
廩以戒之劉向以為御廩夫人八妾所舂米之臧以奉¶
宗廟者也(師古曰一娶九女正嫡一/人餘者妾也故云八妾)時夫人有淫行(師/古)¶
(曰謂通/於齊侯)挾逆心(師古曰謂/欲弑桓公)天戒若曰夫人不可以奉宗¶
廟桓不寤與夫人俱㑹齊(師古曰十八年春公㑹齊侯/于濼公與夫人姜氏遂如齊)¶
(也/)夫人譖桓公於齊侯(師古曰言世子同/非吾子齊侯之子)齊侯殺桓公¶