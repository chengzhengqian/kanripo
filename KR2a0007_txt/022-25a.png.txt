含秀垂穎續舊不廢(師古曰五榖百草秀穎成實皆因/舊苗無廢絶也不榮而實曰秀葉)¶
(末曰穎廢/合韻音𤼵)姦偽不萌祅孽伏息隅辟越逺四貉咸服(師/古)¶
(曰四貉猶言四夷辟/讀曰僻貉音莫客反)既畏兹威惟慕純徳附而不驕正¶
心翊翊(師古曰純大也言畏威懷徳者皆來賓附無/敢驕怠盡䖍敬○宋祁曰䖍敬下當添也字)¶
西顥五　　　　　　　鄒子樂¶
𤣥㝠陵隂蟄蟲蓋臧(師古曰𤣥㝠/北方之神也)屮木零落抵冬降霜¶
(孟康曰抵至也至冬而降霜師古/曰屮古草字○宋祁曰抵作底)易亂除邪革正異俗¶
(師古曰易/變革改也)兆民反本抱素懷樸條理信義望禮五嶽(師/古)¶