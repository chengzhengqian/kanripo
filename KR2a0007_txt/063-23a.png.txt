先逐矣賀不用其言卒至於廢大將軍光更尊立武帝¶
曽孫是為孝宣帝即位心内忌賀元康二年遣使者賜¶
山陽太守張敞璽書曰制詔山陽太守其謹備盗賊察¶
徃来過客毋下所賜書(師古曰宻令警/察不欲宣露也)敞於是條奏賀¶
居處著其廢亡之效(師古曰/著眀也)曰臣敞地節三年五月視¶
事故昌邑王居故宫奴婢在中者百八十三人閉大門¶
開小門亷吏一人為領錢物市買朝内食物(師古曰每/旦一内之)¶
它不得出入(師古曰食物之外/皆不得妄有出入)督盗一人别主徼循察¶