子意欲遂困胡廼下詔曰髙皇帝遺朕平城之憂(師古/曰遺)¶
(留/也)髙后時單于書絶悖逆昔齊襄公復九世之讎春秋¶
大之(師古曰公羊傳莊四年春齊襄公滅紀復讎也襄/公之九世祖昔為紀侯所譖而亨殺于周故襄公)¶
(滅紀也九世猶可以復/讎乎曰雖百世可也)是嵗太初四年也且鞮侯單于¶
初立恐漢襲之盡歸漢使之不降者路充國等於漢單¶
于廼自謂我兒子安敢望漢天子漢天子我丈人行(師/古)¶
(曰丈人尊老之稱/也行音胡浪反)漢遣中郎將蘇武厚幣賂遺單于單¶
于益驕禮甚倨非漢所望也明年浞野侯破奴得亡歸¶