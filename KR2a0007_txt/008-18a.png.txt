(師古曰使人及賔客來者稱其意而遣之/令過去也稱音尺孕反過者過度之過也)越職踰法以¶
取名譽譬猶踐薄冰以待白日豈不殆哉(師古曰/殆危也)今天¶
下頗被疾疫之災朕甚愍之其令郡國被災甚者毋出¶
今年租賦又曰聞古天子之名難知而易諱也今百姓¶
多上書觸諱以犯罪者朕甚憐之其更諱詢諸觸諱在¶
令前者赦之(師古曰令/謂今詔書)冬京兆尹趙廣漢有罪要斬¶
三年春以神爵數集泰山賜諸侯王丞相將軍列侯二¶
千石金郎從官帛各有差賜天下吏爵二級民一級女¶