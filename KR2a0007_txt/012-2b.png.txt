以來有司無得陳赦前事置奏上(師古曰置立也置奏/上謂立文奏而上陳)¶
(也上音/時掌反)有不如詔書為虧恩以不道論定著令布告天¶
下使明知之¶
元始元年春正月越裳氏重譯獻白雉一黒雉二(師古/曰越)¶
(裳南方逺國也譯謂傳言也道路/絶逺風俗殊隔故累譯而後廼通)詔使三公以薦宗廟¶
羣臣奏言大司馬莽功徳比周公賜號安漢公及太師¶
孔光等皆益封語在莽傳賜天下民爵一級吏在位二¶
百石以上一切滿秩如真(如淳曰諸官吏初除皆試守/一嵗廼為真食全奉平帝即)¶