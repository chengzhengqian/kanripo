國家典領百寮協和萬國為職任莫重焉今樂昌侯商¶
為丞相出入五年未聞忠言嘉謀而有不忠(○宋祁曰/而字下疑)¶
(有廼/字)執左道之辜陷于大辟前商女弟内行不脩奴賊¶
殺人疑商教使為商重臣故抑而不窮今或言商不以¶
自悔而反怨懟朕甚傷之惟商與先帝有外親未忍致¶
于理其赦商罪使者收丞相印綬商免相三日發病歐¶
血薨諡曰戾侯而商子弟親屬為駙馬都尉侍中中常¶
侍諸曹大夫郎吏者皆出補吏莫得留給事宿衞者有¶