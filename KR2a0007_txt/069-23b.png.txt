(曰方叔/召虎也)詩人歌功廼列于雅(師古曰大雅/小雅之詩也)在漢中興充¶
國作武赳赳桓桓亦紹厥後(師古曰赳赳勁也桓桓威/也紹厥後謂繼周之方召)¶
(也/)充國為後將軍徙杜陵辛武賢自羌軍還後七年復¶
為破羌將軍征烏孫至燉煌後不出徴未到病卒子慶¶
忌至大官¶
辛慶忌字子真少以父任為右校丞隨長羅侯常恵屯¶
田烏孫赤谷城與歙侯戰(師古曰歙即翕字也歙侯烏/孫官名○宋祁曰歙改作翖)¶
䧟陳郤敵恵奏其功拜為侍郎遷校尉將吏士屯焉耆¶