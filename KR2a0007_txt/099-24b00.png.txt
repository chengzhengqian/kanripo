前事為後代法於是遣甄豐奉璽綬即拜帝母衛姬為¶
中山孝王后賜帝舅衛寳寳弟𤣥爵闗内侯皆留中山¶
不得至京師莽子宇非莽隔絶衛氏恐帝長大後見怨¶
宇即私遣人與寳等通書教令帝母上書求入語在衛¶
后𫝊莽不聴宇與師吳章及婦兄吕寛議其故章以為¶
莽不可諫而好鬼神可為變怪以驚懼之章因推類説¶
令歸政於衛氏宇即使寛夜持血灑莽第門吏發覺之¶
莽執宇送獄飲藥死宇妻焉懐子(師古曰/焉其名)繫獄須産子¶