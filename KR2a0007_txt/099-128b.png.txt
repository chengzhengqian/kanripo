旡疆(師古曰益卦彖辭也言損上/以益下則人皆歡恱無窮竟)書云言之不從是謂¶
不艾(師古曰洪範之言/艾讀曰乂乂治也)咨虖羣公可不憂哉(師古曰咨/者嘆息之)¶
(言/)是時下江兵盛新市朱鮪平林陳牧等皆復聚衆攻¶
撃鄉聚莽遣司命大將軍孔仁部豫州納言大將軍嚴¶
尤秩宗大將軍陳茂撃荆州各從吏士百餘人乘舡從¶
渭入河(○宋祁曰越本士/作七舡當作船)至華隂廼出乘𫝊到部募士¶
尤謂茂曰遣將不與兵符必先請而後動是猶紲韓盧¶
而責之獲也(師古曰紲繋也韓盧古韓/國之名犬也黒色曰盧)夏蝗從東方来¶