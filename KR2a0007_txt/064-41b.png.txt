(侍衛之/臣也)不足以亢一方之任(師古曰亢/當也音抗)竊不勝憤懣詔¶
問畫吉凶之狀上竒軍對擢為諫大夫南越與漢和親¶
迺遣軍使南越說其王欲令入朝比内諸侯軍自請願¶
受長纓必覊南越王而致之闕下(師古曰言/如馬覊也)軍遂往說¶
越王越王聽許請舉國内屬天子大說(師古曰說/讀曰悅)賜南¶
越大臣印綬壹用漢法以新改其俗令使者留填撫之¶
(師古曰填/音竹刃反)越相吕嘉不欲内屬發兵攻殺其王及漢使¶
者皆死語在南越傳軍死時年二十餘故世謂之終童¶