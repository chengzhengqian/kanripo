董仲舒劉向以為先是衞侯朔出奔齊齊侯會諸侯納¶
朔(師古曰朔謂惠公也桓十六年以左公子泄右公子/職立公子黔牟故惠公奔齊至莊五年會齊人宋人)¶
(蔡人伐衞而/納惠公也)許諸侯賂(師古曰諸/國各有賂)齊人歸衞寶魯受之¶
(師古曰以伐衞所/獲之寳來歸魯)貪利應也文帝後六年秋螟是嵗匈¶
奴大入上郡雲中㷭火通長安遣三將軍屯邊三將軍¶
屯京師(師古曰並/已解于上)宣公三年郊牛之口傷改卜牛牛死¶
劉向以為近牛禍也是時宣公與公子遂謀共殺子赤¶
而立(師古曰已/解于上)又以喪娶(師古曰宣元年正月公子遂/如齊逆女三月遂以夫人婦)¶