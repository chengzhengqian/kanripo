為人臣子不顧恩義畔主背親為降虜於蠻夷何以女¶
為見(師古曰言何/用見女為也)且單于信女使决人死生不平心持¶
正反欲鬬兩主觀禍敗南越殺漢使者屠為九郡宛王¶
殺漢使者頭縣北闕朝鮮殺漢使者即時誅滅獨匈奴¶
未耳若知我不降明(師古曰若汝也言汝/知我不肯降明矣)欲令兩國相¶
攻匈奴之禍從我始矣律知武終不可脅白單于單于¶
愈益欲降之廼幽武置大窖中(師古曰舊米粟之窖/而空者也音工孝反)絶¶
不飲食(師古曰飲音於/禁反食讀曰飤)天雨雪武臥齧雪與旃毛并咽¶