氐皆因秦舊事焉(師古曰氐歸也音丁禮反/其後字或作抵音義竝同)初髙祖既¶
定天下過沛與故人父老相樂醉酒歡哀作風起之詩¶
令沛中僮兒百二十人習而歌之至孝惠時以沛宫為¶
原廟(師古曰原重也言已/有正廟更重立也)皆令歌兒習吹以相和常以¶
百二十人為員文景之間禮官肄業而已(師古曰肄習/也音弋二反)¶
至武帝定郊祀之禮祠太一於甘泉就乾位也(師古曰/言在京)¶
(師之西/北也)祭后土於汾隂澤中方丘也(師古曰汾水之旁/土特堆起是澤中)¶
(方丘也祭地/以方象地形)乃立樂府(師古曰始置之也樂府之/名盖起於此哀帝時罷之)采詩¶