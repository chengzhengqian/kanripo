次譽赫長者也(師古曰從/音千容反)王怒曰女安從知之(師古曰/安從何)¶
(由者/也)具道王疑與亂赫恐稱病王愈怒欲捕赫赫上變¶
事乘傳詣長安(師古曰傳/音張戀反)布使人追不及赫至上變言¶
布謀反有端可先未發誅也(師古曰及其未/發兵先誅伐之)上以其書¶
語蕭相國蕭相國曰布不宜有此(師古曰不/應有反謀)恐仇怨妄¶
誣之(師古曰怨/音於元反)請繋赫使人微驗淮南王(師古曰微驗/不顯言其事)¶
(○宋祁曰㣲或作徵舊本及李本/並作徵今改作微景徳本無王字)布見赫以罪亡上變¶
已疑其言國隂事漢使又來頗有所驗遂族赫家發兵¶