其不然此髙廟神靈使公教我公當遂為吾輔佐立拜¶
千秋為大鴻臚(師古曰當其立見而/卽拜之言不移時也)數月遂代劉屈氂¶
為丞相封富民侯千秋無他材能術學又無伐閲功勞¶
(師古曰伐積功/也閲經歴也)特以一言寤意旬月取宰相封侯世未¶
嘗有也後漢使者至匈奴單于問曰聞漢新拜丞相何¶
用得之(師古曰言此人/何以得為相也)使者曰以上書言事故單于曰¶
茍如是漢置丞相非用賢也妄一男子上書即得之矣¶
使者還道單于語武帝以為辱命欲下之吏良乆廼貰¶