女大官私官並供其第(服䖍曰私官/皇后之官也)兩宫使者冠蓋不¶
絶賞賜以千萬數放為侍中中郎将監平樂屯兵置莫¶
府儀比将軍與上卧起寵愛殊絶常從為微行出游北¶
至甘泉南至長楊五莋(師古曰莋/與柞同)鬬雞走馬長安中積¶
數年是時上諸舅皆害其寵白太后太后以上春秋富¶
動作不節甚以過放(師古曰以/放為罪過)時數有災異議者歸咎¶
放等於是丞相宣御史大夫方進(師古曰薛/宣翟方進)奏放驕蹇¶
縱恣奢滛不制前侍御史修等四人奉使至放家逐名¶