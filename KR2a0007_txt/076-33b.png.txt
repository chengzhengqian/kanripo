還上奏曰彊不陵弱各得其所寛大之政行和平之氣¶
通御史大夫中奏尊暴虐不改(○宋祁曰中諸本皆/改作忠謂張忠也)外¶
為大言倨嫚姍上(師古曰姍古訕字也/音所諫反又音刪)威信日廢不宜¶
備位九卿尊坐免吏民多稱惜之湖三老公乗興等(師/古)¶
(曰湖縣名也今虢/州湖城縣取其名)上書訟尊治京兆功效日著(○劉攽/曰日當)¶
(作曰著字衍/劉敞説同)往者南山盗賊阻山横行剽刼良民殺奉¶
法吏道路不通城門至以警戒歩兵校尉使逐捕暴師¶
露衆曠日煩費不能禽制二卿坐黜(如淳曰三輔皆秩/中二千石號為卿)¶