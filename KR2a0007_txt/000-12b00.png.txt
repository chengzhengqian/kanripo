凡舊注是者則無間然具而存之以示不隱其有指趣¶
畧舉結約未伸衍而通之使皆備悉至於詭文僻見越¶
理亂真匡而矯之以祛惑蔽若汎説非當蕪辭競逐茍¶
出異端徒為煩冗秪穢篇籍蓋無取焉舊所闕漏未嘗¶
解説普更詳釋無不洽通上考典謩旁究蒼雅非茍臆¶
説皆有援據六蓺殘缺莫覩全文各自名家揚鑣分路¶
是以向歆班馬仲舒子雲所引諸經或有殊異與近代¶
儒者訓義弗同不可追駮前賢妄指瑕纇曲從後説茍¶