疑君心為君計莫若遣君子孫昆弟能勝兵者悉詣軍¶
所上益信君於是何從其計漢王大説(師古曰説/讀曰悦)漢五¶
年已殺項羽即皇帝位論功行封羣臣爭功歲餘不決¶
上以何功最盛先封為酇侯(文頴曰音贊師古曰先封/何者謂諸功臣舊有爵者)¶
(何最在前封也酇屬南陽觧在髙紀○宋祁曰索隐鄒/氏云鄼屬沛郡音嵯屬南陽音賛又臣瓉按茂陵書蕭)¶
(何國在南陽則字當/音賛今多呼為嵯也)食邑八千户功臣皆曰臣等身被¶
堅執兵多者百餘戰少者數十合攻城畧地大小各有¶
差今蕭何未有汗馬之勞徒持文墨議論不戰顧居臣¶