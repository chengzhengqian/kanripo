(並無别義固當依本字以讀之左氏傳曰韓獻子/告老禮記曰若不得謝漢書諸云謝病皆同義)吕后¶
與兩子居田中有一老父過請飲吕后因餔之(師古曰/餔食之)¶
(餔屈原曰餔其糟是也以食食人亦謂之餔國語曰國/中童子無不餔也吕氏春秋曰下壺飱以餔之是也父)¶
(本請飲后因食之故言餔也餔音/必胡反○宋祁曰餔當作必故反)老父相后曰夫人天¶
下貴人也令相兩子見孝惠帝曰夫人所以貴者乃此¶
男也(師古曰言因有/此男故大貴)相魯元公主亦皆貴老父已去高¶
祖適從旁舍來吕后具言客有過相我子母皆大貴高¶
祖問曰未遠乃追及問老父老父曰鄉者夫人兒子皆¶