其地雖百不當其一得其地不可郡縣也攻之不可暴¶
取也以地圖察其山川要塞相去不過寸數而間獨數¶
百千里(師古曰間中間也或/八九百里或千里也)阻險林叢弗能盡著(師古/曰不)¶
(可盡載於圖也/著音竹助反)視之若易行之甚難天下賴宗廟之靈¶
方内大寧戴白之老不見兵革(師古曰戴白/言白髪在首)民得夫婦¶
相守父子相保陛下之德也越人名爲藩臣貢酎之奉¶
不輸大内(應劭曰越國僻逺珍竒之貢宗廟之祭皆不/與也大内都内也國家寶藏也師古曰百官)¶
(公卿表云治粟屬/官有都内令丞也)一卒之用不給上事(師古曰/給供也)自相攻¶