不欲夀三王生而不傷也人情莫不欲富三王厚而不¶
困也人情莫不欲安三王扶而不危也人情莫不欲逸¶
三王節其力而不盡也其為法令也合於人情而後行¶
之其動衆使民也本於人事然後為之取人以已内恕¶
及人(師古曰以已之/心揆之於人也)情之所惡不以彊人情之所欲不¶
以禁民是以天下樂其政歸其德望之若父母從之若¶
流水百姓和親國家安寜名位不失施及後世(師古曰/施延也)¶
(音弋/豉反)此明於人情終始之功也詔䇿曰直言極諫愚臣¶