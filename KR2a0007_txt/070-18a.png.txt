曰匈奴郅支單于背畔禮義留殺漢使者吏士甚逆道¶
理朕豈忘之哉所以優㳺而不征者重動師衆勞將率¶
(師古曰/重難也)故𨼆忍而未有云也今延壽湯睹便宜乘時利¶
結城郭諸國擅興師矯制而征之頼天地宗廟之靈誅¶
討郅支單于斬獲其首及閼氏貴人名王以下千數雖¶
踰義干法(師古曰/干犯也)内不煩一夫之役不開府庫之蔵因¶
敵之糧以贍軍用立功萬里之外威震百蠻名顯四海¶
為國除殘兵革之原息邉竟得以安(師古曰竟/讀曰境)然猶不¶