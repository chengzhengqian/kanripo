霍氏謀反惲先聞知因侍中金安上以聞召見言状霍¶
氏伏誅惲等五人皆封惲為平通侯遷中郎將郎官故¶
事令郎出錢市財用給文書廼得出名曰山郎(張晏曰/山財用)¶
(之所出故/取名焉)移病盡一日輙償一沐(晉灼曰五曰一洗沐/也師古曰言出財用)¶
(者雖非休沐常得在外也貧/者實病皆以沐假償之也)或至歲餘不得沐其豪富¶
郎日出游戲或行錢得善部(師古曰郎官之職各有主/部故行錢財而擇其善以)¶
(招權/也)貨賂流行傳相放效(師古曰放/音斧徃反)惲為中郎將罷山¶
郎移長度大司農以給財用(應劭曰長乆也一歲之調/度也蘇林曰簿書給縑之)¶