(號以相别也師古曰涓潔也/涓人主潔除之人涓音蠲)起新陽(師古曰縣名/也屬汝南郡)攻陳¶
下之殺莊賈復以陳為楚初勝令銍人宋留將兵定南¶
陽入武闗留已徇南陽聞勝死南陽復為秦(師古曰為/音于偽反)¶
宋留不能入武闗廼東至新蔡遇秦軍宋留以軍降秦¶
秦傳留至咸陽車裂留以徇(師古曰徇行示也以示/衆為戒徇音辭峻反)秦¶
嘉等聞勝軍敗廼立景駒為楚王引兵之方與(師古曰/之往也)¶
(方與縣名也方/音房與音豫)欲擊秦軍濟隂下使公孫慶使齊王欲¶
與并力俱進齊王曰陳王戰敗未知其死生楚安得不¶