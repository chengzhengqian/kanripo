(此云三蓋傳/寫志者誤)太初元年夏蝗從東方蜚至敦煌三年秋¶
復蝗元年貳師將軍征大宛天下奉其役連年征和三¶
年秋蝗四年夏蝗先是一年三將軍衆十餘萬征匈奴¶
(師古曰謂三年貳師將軍廣利將七萬人出五原御史/大夫商丘成二萬人出西河重合侯馬通四萬騎出酒)¶
(泉/)征和三年貳師七萬人沒不還平帝元始二年秋蝗¶
徧天下是時王莽秉政左氏傳曰嚴公八年齊襄公田¶
于貝丘(師古曰貝/丘齊地)見豕從者曰公子彭生也公怒曰射¶
之豕人立而嗁公懼墜車傷足喪屨劉向以為近豕禍¶