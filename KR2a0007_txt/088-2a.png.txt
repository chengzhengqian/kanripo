肉味(師古曰美舜/樂之善也)自衛反魯然後樂正雅頌各得其所¶
(師古曰自衞反魯謂哀十一年也是時道/衰樂廢孔子還修正之故雅頌各得其所)究觀古今之¶
篇籍廼稱曰大哉堯之為君也唯天為大唯堯則之(師/古)¶
(曰言堯所/行皆法天)巍巍乎其有成功也煥乎其有文章也(師古/曰巍)¶
(巍者髙貌/煥明也)又曰周監於二世郁郁乎文哉吾從周(師古/曰言)¶
(周追視夏殷二代之制而損益之故禮文大備也郁郁/文章盛貌自此以上孔子之言皆見論語○劉攽曰世)¶
(改/代)於是叙書則斷堯典(師古曰謂尚書/起自堯典也)稱樂則法韶舞¶
(師古曰論語云顔淵問為邦子曰行夏之時乗殷之輅/服周之冕樂則韶舞放鄭聲韶舜樂也孔子歎其盡善)¶