逺戍(師古曰約少/也少齎衣裝)雖有克獲之功胡輙報之兵連禍結¶
三十餘年中國罷耗匈奴亦創艾(師古曰罷讀曰疲耗/損也創音初向反艾)¶
(讀曰乂次/下亦同)而天下稱武是為下䇿秦始皇不忍小耻而¶
輕民力築長城之固延袤萬里(師古曰袤/長也音茂)轉輸之行起¶
於負海疆境既完中國内竭以喪社稷是為無䇿今天¶
下遭陽九之戹比年饑饉西北邊尤甚發三十萬衆具¶
三百日糧東援海代南取江淮然後乃備(師古曰援/引也音爰)計¶
其道里一年尚未集合兵先至者聚居暴露師老械弊¶