攻上身與後宫而已黨於王氏上亦知之不甚親信也¶
永所居任職(師古曰言所處/之官皆稱職)為北地太守嵗餘衞將軍¶
商薨曲陽侯根為票騎將軍薦永徴入為大司農嵗餘¶
永病三月有司奏請免故事公卿病輙賜告至永獨即¶
時免數月卒於家本名並以尉氏樊並反更名永云¶
杜鄴字子夏本魏郡繁陽人也祖父及父積功勞皆至¶
郡守武帝時徙茂陵鄴少孤其母張敞女鄴壯從敞子¶
吉學問得其家書以孝廉為郎與車騎將軍王音善平¶