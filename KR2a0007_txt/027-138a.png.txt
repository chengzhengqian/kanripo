哀帝建平中豫章有男子化為女子嫁為人婦生一子¶
長安陳鳳言此陽變為陰將亡繼嗣自相生之象一曰¶
嫁為人婦生一子者將復一世乃絶哀帝建平四年四¶
月山陽方與女子田無嗇生子(師古曰方與者山陽之/縣也女子姓田名無嗇)¶
(方與音/房豫)先未生二月兒嗁腹中及生不舉葬之陌上三¶
日人過聞嗁聲母掘收養平帝元始元年二月朔方廣¶
牧女子趙春病死(師古曰廣牧朔方/之縣也姓趙名春)歛棺積六日出在¶
棺外自言見夫死父曰年二十七不當死太守譚以聞¶