宣帝神爵三年珠厓三縣復反反後七年甘露元年九¶
縣反輒發兵擊定之元帝初元元年珠厓又反發兵擊¶
之諸縣更叛連年不定(師古曰更/音工衡反)上與有司議大發軍¶
捐之建議以為不當擊上使侍中駙馬都尉樂昌侯王¶
商詰問捐之曰珠厓内屬為郡久矣今背畔逆節而云¶
不當擊長蠻夷之亂虧先帝功德經義何以處之(師古/曰於)¶
(六經之内當何/者之科條也)捐之對曰臣幸得遭明盛之朝蒙危言¶
之策無忌諱之患(師古曰危言直言也言出而身危故/云危言論語稱孔子曰邦有道危言)¶