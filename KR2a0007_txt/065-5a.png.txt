(物而得名故謂今在盆下之寄生為窶數大物在盆下/小物在盂下固可知也但不當改前盂字為盆爾又不)¶
(必一日之中用一盂覆射此諸物也顔說未通又以寄/生為芝菌形圜似窶數而云非寓木尤疎謬矣宋祁曰)¶
(呼報當/作呼服)朔笑之曰咄口無毛聲謷謷凥益髙(鄧展曰咄/音豽裘之)¶
(豽也師古曰咄叱咄之聲也/音丁骨反鄧說非也謷音敖)舍人恚曰朔擅詆欺天子¶
從官當棄市(師古曰詆毁辱/也音丁禮反)上問朔何故詆之對曰臣¶
非敢詆之廼與為隠耳(師古曰隠/謂隠語也)上曰隠云何朔曰夫¶
口無毛者狗竇也聲謷謷者烏哺鷇也(韋昭曰凡烏哺/子而活者為鷇)¶
(生而自啄曰雛師古曰鷇音口豆反○劉攽曰狗竇文/不全明少一字當云狗穴竇也縁兩穴相重遂誤爾)¶