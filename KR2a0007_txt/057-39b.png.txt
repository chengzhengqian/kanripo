(薪有冦則燔然之也○/宋祁曰䉛音郁漉水籔)皆攝弓而馳荷兵而走(師古曰/攝謂張)¶
(弓注矢而持之/也攝音女渉反)流汗相屬惟恐居後(師古曰屬逮/也音之欲反)觸白¶
刃冒流矢(師古曰/冒犯也)議不反顧計不旋踵人懐怒心如報¶
私讐彼豈樂死惡生非編列之民而與巴蜀異主哉(師/古)¶
(曰編列謂編戸/也編音布先反)計深慮逺急國家之難而樂盡人臣之¶
道也故有剖符之封析圭而爵位為通侯(如淳曰析中/分也白蔵天)¶
(子青在/諸侯也)居列東第(師古曰東第甲宅也居/帝城之東故曰東第也)終則遺顯號¶
於後世傳土地於子孫事行甚忠敬居位甚安佚(師古/曰佚)¶