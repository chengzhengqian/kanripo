寢入室取組而佩之稱天帝命然時人莫察後莽就國¶
天下寃之哀帝徵莽還京師明年帝崩莽復為大司馬¶
因是而簒國哀帝建平四年正月民驚走持槀或掫一¶
枚(如淳曰掫麻幹也師古曰槀禾稈/也音二老反掫音鄒又音側九反)傳相付與曰行詔¶
籌道中相過逢多至千數或被髪徒踐(師古曰徒踐/謂徒跣也)或¶
夜折闗或踰牆入或乗車騎奔馳以置驛傳行經歴郡¶
國二十六至京師其夏京師郡國民聚會里巷阡陌設¶
祭張博具(師古曰博/戲之具)歌舞祠西王母又傳書曰母告百¶