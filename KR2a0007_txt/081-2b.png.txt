薦髙充位而已(師古曰言凡/事不任也)與望之有隙長安令楊興¶
說髙曰將軍以親戚輔政貴重於天下無二然衆庻論¶
議令問休譽不専在將軍者何也(師古曰令善問名休/美也○宋祁曰注文)¶
(善字名字下/並當有也字)彼誠有所聞也(師古曰以其/不能進賢也)以將軍之莫¶
府海内莫不卬望(師古曰卬/讀曰仰)而所舉不過私門賔客乳¶
母子弟人情忽不自知(師古曰言髙輕忽/此事不自知其非)然一夫竊議¶
語流天下夫富貴在身而列士不譽是有狐白之裘而¶
反衣之也(師古曰狐白謂狐掖下之皮其毛純白集之/為裘輕柔難得故貴也反衣之者以其毛在)¶