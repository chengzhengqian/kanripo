卒犯之無以禁(師古曰卒/讀曰猝)而其士亦佚樂(師古曰佚與/逸同逸樂謂)¶
(閑豫/也)為之死我軍雖煩擾虜亦不得犯我是時漢邊郡¶
李廣程不識為名將然匈奴畏廣士卒多樂從而苦程¶
不識(師古曰苦/謂厭苦之)不識孝景時以數直諌為太中大夫為¶
人廉謹於文法後漢誘單于以馬邑城使大軍伏馬邑¶
傍而廣為驍騎將軍屬䕶軍將軍(師古曰/韓安國)單于覺之去¶
漢軍皆無功後四嵗廣以衞尉為將軍出鴈門擊匈奴¶
匈奴兵多破廣軍生得廣單于素聞廣賢令曰得李廣¶