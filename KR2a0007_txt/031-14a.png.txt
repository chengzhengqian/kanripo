世世楚將為能復立楚之後也於是梁乃求楚懐王孫¶
心在民閒為人牧羊立以為楚懐王從民望也陳嬰為¶
上柱國封五縣與懐王都盱台(師古曰盱音許/于反台音怡)梁自號¶
武信君引兵攻亢父(師古曰亢音/抗父音甫)初章邯既殺齊王田¶
儋於臨菑(師古曰髙紀及儋傳並言於/臨濟此獨言臨菑疑此誤也)田假復自立為¶
齊王儋弟榮走保東阿章邯追圍之梁引兵救東阿大¶
破秦軍東阿田榮即引兵歸逐王假假亡走楚相田角¶
亡走趙角弟閒故將居趙不敢歸田榮立儋子市為齊¶