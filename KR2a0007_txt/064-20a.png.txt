於公劉大於太王(師古曰公劉后稷曾孫也太/王文王之祖則古公亶父也)成於文¶
武顯於周公德澤上昭天下漏泉(師古曰昭明也漏言/潤澤下霑如屋之漏)¶
無所不通上天報應鼎為周出故名曰周鼎今漢自高¶
祖繼周亦昭德顯行布恩施惠六合和同至於陛下恢¶
廓祖業功德愈盛天瑞並至珍祥畢見昔秦始皇親出¶
鼎於彭城而不能得天祚有德而寶鼎自出此天之所¶
以與漢廼漢寶非周寶也上曰善羣臣皆稱萬歲是日¶
賜壽王黄金十斤後坐事誅¶