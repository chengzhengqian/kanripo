(也臣瓚曰辨五方之名及/書蓺也師古曰瓚說是也)始知室家長幼之節十五入¶
大學學先聖禮樂而知朝廷君臣之禮其有秀異者移¶
鄕學于庠序庠序之異者移國學于少學諸侯歲貢少¶
學之異者於天子學于大學命曰造士(李竒曰/造成也)行同能¶
偶則别之以射(師古曰以/射試之)然後爵命焉孟春之月羣居¶
者將散(師古曰謂各/趣農畮也)行人振木鐸徇于路以采詩(師古/曰行)¶
(人遒人也主號令之官鐸大鈴也以木為舌/謂之木鐸徇巡也采詩采取怨刺之詩也)獻之大師¶
比其音律以聞於天子(師古曰大師掌音律之官敎六/詩以六律為之音者比謂次之)¶