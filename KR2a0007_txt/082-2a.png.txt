民無故相驚言大水至百姓奔走相蹂躪(師古曰蹂踐/也躪轢也蹂)¶
(人九反躪音藺○宋祁曰/注文人字上當有音字)老弱號呼(師古曰呼/音火故反)長安中¶
大亂天子親御前殿召公卿議大將軍鳳以為太后與¶
上及後宫可御船令吏民上長安城以避水羣臣皆從¶
鳳議左將軍商獨曰自古無道之國水猶不冒城郭(師/古)¶
(曰冒䝉/覆也)今政治和平世無兵革上下相安何因當有大¶
水一日暴至此必訛言也(師古曰/訛偽也)不宜令上城重驚百¶
姓(師古曰重/音直用反)上廼止有頃長安中稍定問之果訛言上¶