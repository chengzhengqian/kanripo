加以繼嗣未立大異並見尤宜誅討不忠以遏未然(師/古)¶
(曰遏止也未然謂未/有其事恐將然也)行之一人則海内震動百姦之路¶
塞矣於是左將軍丹等奏商位三公爵列侯親受詔策¶
為天下師不遵法度以翼國家(師古曰/翼助也)而回辟下媚以¶
進其私(師古曰回邪/也辟讀曰僻)執左道以亂政為臣不忠罔上不¶
道甫刑之辟皆為上戮罪名明白臣請詔謁者召商詣¶
若盧詔獄(孟康曰若盧獄名屬/少府黄門北寺是也)上素重商知匡言多險¶
制曰勿治鳳固爭之於是制詔御史蓋丞相以徳輔翼¶