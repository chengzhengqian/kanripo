衛將軍王渉素養道士西門君恵君恵好天文讖記為¶
渉言星孛掃宫室劉氏當復興國師公姓名是也渉信¶
其言以語大司馬董忠數俱至國師殿中廬道語星宿¶
(師古曰廬者宿止/之處道謂說之也)國師不應後渉特徃對歆涕泣言誠¶
欲與公共安宗族(師古曰誠實也○宋/祁曰族字或作姓)柰何不信渉也¶
歆因為言天文人事東方必成渉曰新都哀侯小被病¶
功顯君素耆酒(師古曰耆/讀曰嗜)疑帝本非我家子也(如淳曰/言莽母)¶
(洛薄嗜酒滛逸得莽耳非王氏/子也設此詐欲以自别不受誅)董公主中軍精兵渉領¶