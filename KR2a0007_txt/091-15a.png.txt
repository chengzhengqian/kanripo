(曰今太官常以十月作沸湯燖羊胃以末椒薑坋/之暴使燥是也師古曰燖音似廉反坋音蒲頓反)張里¶
以馬醫而撃鍾皆越法矣然常循守事業積累贏利漸¶
有所起至於蜀卓宛孔齊之刁間公擅山川銅鐵魚鹽¶
市井之入運其籌䇿上爭王者之利下錮齊民之業(師/古)¶
(曰錮亦謂/專取之也)皆䧟不軌奢僭之惡又况掘冢搏掩犯姦成¶
富(師古曰搏掩謂搏撃掩襲取人物者也搏字或作博/一説博六博也掩意錢之屬也皆戲而賭取財物)¶
曲叔稽發雍樂成之徒(師古曰姓曲名叔姓稽名發/姓雍名樂成也稽音工奚反)猶¶
復齒列(師古曰身為罪惡尚復/與良善之人齊齒並列)傷化敗俗大亂之道也¶