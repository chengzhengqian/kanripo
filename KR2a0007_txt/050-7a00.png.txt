者遣将也跪而推轂曰闑以内寡人制之闑以外将軍¶
制之(韋昭曰門中橛為闑/師古曰音牛列反)軍功爵賞皆決於外歸而奏¶
之此非空言也臣大父言李牧之為趙将居邉軍市之¶
租皆自用饗士賞賜決於外不從中覆也(師古曰覆謂/覆白之也音)¶
(芳目/反)委任而責成功故李牧乃得盡其知能選車千三¶
百乗彀騎萬三千匹(師古曰彀張/弩也音遘)百金之士十萬(服䖍/曰良)¶
(士直百金也如淳曰黄金一斤直萬言富家子弟/可任使也師古曰百金喻其貴重耳服説是也)是以¶
北逐單于破東胡滅澹林(鄭氏曰澹音擔石之擔如淳/曰胡也匈奴傳曰晉北有澹)¶