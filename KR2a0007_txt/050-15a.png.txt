(皇后/凡也)信任宏(蘇林曰/任保舉)官亦再至九卿然衞人仕者皆嚴¶
憚汲黯出其下¶
鄭當時字荘陳人也其先鄭君嘗事項籍籍死而屬漢¶
髙祖令諸故項籍臣名籍鄭君獨不奉詔詔盡拜名籍¶
者為大夫而逐鄭君鄭君死孝文時當時以任侠自喜¶
脫張羽於阸(服䖍曰梁孝王将楚相之弟也師/古曰喜音許吏反脱音佗活反)聲聞梁¶
楚間孝景時為太子舍人每五日洗沬常置驛馬長安¶
諸郊(如淳曰郊交道四通處也以請賔客便臣瓚曰長/安四靣郊祀之處閑静可以請賔客也師古曰二)¶