誅之意今圍守殺我如取漢牛一毛耳宛王郅支頭縣¶
槀街烏孫所知也昆彌以下服曰末振將負漢誅其子¶
可也獨不可告我令飲食之邪(師古曰飲音於禁反/食讀曰飤次下亦同)㑹¶
宗曰豫告昆彌逃匿之為大罪即飲食以付我傷骨肉¶
恩故不先告昆彌以下號泣罷去㑹宗還奏事公卿議¶
㑹宗權得便宜以輕兵深入烏孫即誅番丘(師古曰/即就也)宣¶
眀國威宜加重賞天子賜㑹宗爵闗内侯黄金百斤是¶
時小昆彌季父卑爰疐(師古曰疐/音竹二反)擁衆欲害昆彌漢復¶