六安共王慶立三十八年薨子夷王禄嗣十年薨子繆¶
王定嗣二十二年薨子頃王光嗣二十七年薨子育嗣¶
王莽時絶¶
清河哀王乗以孝景中三年立十二年薨無子國除¶
常山憲王舜以孝景中五年立舜帝少子驕淫數犯禁¶
上常寛之三十三年薨子勃嗣為王初憲王有不愛姬¶
生長男棁(蘇林曰音奪師古曰/音他活反其字從木)棁以母無寵故亦不得¶
幸於王王后脩生太子勃王内多所幸姬生子平子商¶