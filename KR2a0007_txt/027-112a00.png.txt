以見者為文故記退蜚傳以實應著言風常風之罰也¶
象宋襄公區霿自用不容臣下逆司馬子魚之諫而與¶
彊楚爭盟(師古曰子魚公子目夷也桓公之子而為司/馬争盟謂為鹿上之盟以求諸侯於楚子魚)¶
(諫曰小國爭盟/禍也公不聽之)後六年為楚所執(師古曰僖二十一年/楚執宋公以伐宋距)¶
(六鶂退飛/凡六年)應六鶂之數云京房易傳曰潛龍勿用(師古/曰乾)¶
(初九/爻辭)衆逆同志至徳廼潛厥異風其風也行不解物不¶
長(師古曰不解物謂物逢之而/不解散也不長所起者近也)雨小而傷政悖徳隐兹¶
謂亂厥風先風不雨大風暴起發屋折木守義不進兹¶