為有逆行夫歴者正行也古人有言曰天下太平五星¶
循度亡有逆行日不食朔月不食望夏氏日月傳曰日¶
月食盡主位也不盡臣位也星傳曰日者徳也月者刑¶
也故曰日食修徳月食修刑然而歴紀推月食與二星¶
之逆亡異熒惑主内亂太白主兵月主刑自周室衰亂¶
臣賊子師旅數起刑罰失中雖其亡亂臣賊子師旅之¶
變内臣猶不治四夷猶不服兵革猶不寢刑罰猶不錯¶
故二星與月為之失度三變常見及有亂臣賊子伏尸¶