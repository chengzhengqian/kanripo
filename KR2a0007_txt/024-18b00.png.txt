(供次下/亦同)使民不過三日其力易足民財内足以養老盡¶
孝外足以事上共稅下足以畜妻子極愛故民說從上¶
(師古曰說/讀曰悅)至秦則不然用商鞅之法改帝王之制除井¶
田民得賣買富者田連仟伯貧者亡立錐之地又顓川¶
澤之利管山林之饒(師古曰顓與/專同管主也)荒淫越制踰侈以相¶
高邑有人君之尊里有公侯之富小民安得不困又加¶
月為更卒已復為正一歲屯戍一歲力役三十倍於古¶
(師古曰更卒謂給郡縣一月而更者也正卒謂給中都/官者也率計今人一歲之中屯戍及力役之事三十倍)¶