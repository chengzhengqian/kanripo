(於此也祭天之處故曰陽靈之宫也○宋祁曰諸詮云/齊沮諧反李善云韓康伯周易注曰洗心曰齊側皆反)¶
靡薜荔而為席兮折瓊枝以為芳(師古曰靡纎密也謂/纎織之也一曰靡謂)¶
(偃而靡之/藉地也)噏青雲之流瑕兮飲若木之露英(師古曰言/其齋戒自)¶
(新居處飲食皆芳絜也瑕謂日/旁赤氣也露英言其英華之露)集虖禮神之囿登乎頌¶
祗之堂(師古曰頌歌也登/以祭也地神曰祗)建光燿之長旓兮昭華覆之¶
威威(服䖍曰昭明也華覆華蓋也師古曰威威猶/威蕤也旓旗之旒也一曰燕尾旓音所交反)攀琁¶
璣而下視兮行遊目虖三危陳衆車於東阬兮肆玉釱¶
而下馳漂龍淵而還九垠兮窺地底而上回(張晏曰三/危山名也)¶