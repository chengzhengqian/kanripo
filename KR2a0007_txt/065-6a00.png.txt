人所問朔應聲輒對變詐鏠出莫能窮者左右大驚上¶
以朔為常侍郎遂得愛幸久之伏日(師古曰三伏之日/也解在郊祀志)¶
詔賜從官肉大官丞日晏不來(師古曰/晏晩也)朔獨拔劍割肉¶
謂其同官曰伏日當蚤歸(師古曰蚤/古早字)請受賜即懐肉去¶
大官奏之朔入上曰昨賜肉不待詔以劍割肉而去之¶
何也(○劉攽曰而去/之何也之衍字)朔免冠謝上曰先生起自責也朔¶
再拜曰朔來朔來受賜不待詔何無禮也拔劍割肉壹¶
何壯也割之不多又何亷也歸遺細君又何仁也(師古/曰細)¶