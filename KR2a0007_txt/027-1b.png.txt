水賜雒書法而陳之洪範是也(師古曰取法雒/書而陳洪範也)聖人行¶
其道而寳其真降及于殷箕子在父師位而典之(師古/曰父)¶
(師即太師殷之三公也箕子紂/之諸父而為太師故曰父師)周既克殷以箕子歸武¶
王親虚已而問焉故經曰惟十有三祀王訪于箕子(師/古)¶
(曰祀年也商曰祀自此/以下皆周書洪範之文)王廼言曰烏嘑箕子惟天隂騭¶
下民相協厥居我不知其彞倫逌叙(服䖍曰騭音陟應/劭曰隂覆也騭升)¶
(也相助也協和也倫理也逌所也言天覆下民王者當/助天居我不知居天常理所次序也師古曰騭音質騭)¶
(定也協和也天不言而/黙定下人助合其居也)箕子廼言曰我聞在昔鯀陻洪¶