刼假厥名三十税一實什税五也(師古曰觧並/在食貨志)父子夫¶
婦終年耕芸(師古曰芸/字與耘同)所得不足以自存故富者犬馬¶
餘菽粟驕而為邪貧者不厭糟糠窮而為姦(師古曰/厭飽也)俱¶
䧟于辜刑用不錯(師古曰錯置也音千故反/○宋祁曰越本辜作辠)予前在大¶
麓始令天下公田口井(師古曰計口/而為井田)時則有嘉禾之祥¶
遭反虜逆賊且止今更名天下田曰王田奴婢曰私屬¶
皆不得賣買其男口不盈八而田過一井者分餘田予¶
九族鄰里鄉黨故無田今當受田者如制度敢有非井¶