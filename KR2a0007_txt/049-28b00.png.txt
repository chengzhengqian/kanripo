(師古曰繇/讀與由同)錯又言宜削諸侯事及法令可更定者書凡¶
三十篇孝文雖不盡聽然竒其材當是時太子善錯計¶
䇿爰盎諸大功臣多不好錯景帝即位以錯為内史錯¶
數請間言事輙聽幸傾九卿法令多所更定丞相申屠¶
嘉心弗便力未有以傷内史府居太上廟堧中(師古曰/耎者内)¶
(垣之外游地/也音人縁反)門東出不便錯廼穿門南出鑿廟堧垣丞¶
相大怒欲因此過為奏請誅錯錯聞之即請閒為上言¶
之丞相奏事因言錯擅鑿廟垣為門請下廷尉誅上曰¶