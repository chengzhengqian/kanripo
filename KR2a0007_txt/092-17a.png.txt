節者皆歸慕之(師古曰五陵謂長陵安陵陽陵茂陵平/陵也班固西都賦曰南望杜覇此眺五)¶
(陵是知覇陵杜陵非此五陵之數也而説者/以為高祖以下至茂陵為五陵失其本意)渉遂傾身¶
與相待人無賢不肖闐門(師古曰闐字與/窴同音大千反)在所閭里盡¶
酒客或譏渉曰子本吏二千石之世結髮自脩以行䘮¶
推財禮讓為名正復讎取仇猶不失仁義何故遂自放¶
縱為輕俠之徒乎渉應曰子獨不見家人寡婦邪始自¶
約敕之時意廼慕宋伯姬及陳孝婦(師古曰伯姬魯宣/公女嫁於宋㳟公)¶
(㳟公卒伯姬寡居至景公時伯姬之宫夜火左右曰夫/人少避火伯姬曰婦人之義保傅不具夜不下堂遂逮)¶