于壽成朱鳥堂予數與羣公祭酒上卿親聴視咸已通¶
矣夫襃德賞功所以顯仁賢也九族和睦所以襃親親¶
也予永惟匪解思稽前人(師古曰觧讀/曰懈稽考也)將章黜陟以明¶
好惡安元元焉以圗簿未定未授國邑且令受奉都内¶
月錢數千(師古曰奉/音扶用反)諸侯皆困乏至有庸作者中郎區¶
愽諫莽曰(師古曰區姓/也音一侯反)井田雖聖王法其廢乆矣周道¶
既衰而民不從秦知順民之心可以獲大利也故滅廬¶
井而置阡陌遂王諸夏訖今海内未厭其敝今欲違民¶