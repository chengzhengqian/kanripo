(書即洪範九疇也師古曰庖庖犧/也逌古攸字○宋祁曰庖當作宓)三代寔寳光演文武¶
春秋之占咎徴是舉告徃知來王事之表述五行志第¶
七¶
坤作墬埶髙下九則(張晏曰易曰地埶坤劉徳曰九則/九州土田上中下九等也師古曰)¶
(墬古地字易象曰地埶坤君子以厚徳/載物髙下謂地形也一曰地之肥瘠)自昔黄唐經略¶
萬國爕定東西疆理南北(師古曰爕和也疆理/謂立封疆而統理之)三代損¶
益降及秦漢革剗五等制立郡縣(晉灼曰剗音剗削之/剗師古曰音初限反)¶
(服䖍曰剗音剪韋昭/曰剗音鏟剗削也)略表山川彰其剖判述地理志第¶