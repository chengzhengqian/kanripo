祥五事符命二十五福應十二凡四十二篇其德祥言¶
文宣之世黄龍見于成紀新都髙祖考王伯墓門梓柱¶
生枝葉之屬符命言井石金匱之屬福應言雌雞化為¶
雄之屬其文爾雅依託皆為作説(師古曰爾雅近正也/謂近於正經依古義)¶
(而為/之説)大歸言莽當代漢有天下云總而説之曰帝王受¶
命必有德祥之符瑞協成五命申以福應(師古曰五命/謂五行之次)¶
(相承以受命/也申重也)然後能立巍巍之功傳于子孫永享無窮¶
之祚故新室之興也德祥發於漢三七九世之後(蘇林/曰二)¶