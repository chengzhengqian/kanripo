時不出臨(師古曰臨/音力禁反)歸以報王王曰上棄羣臣無語言¶
葢主又不得見甚可怪也復遣中大夫至亰師上書言¶
竊見孝武皇帝躬聖道孝宗廟慈愛骨肉和集兆民徳¶
配天地眀並日月威武洋溢(師古曰洋溢言/盛多也洋音羊)逺方執寳¶
而朝增郡數十斥地且倍(師古曰/斥開也)封㤗山禪梁父廵狩¶
天下逺方珍物陳於太廟徳甚休盛(師古曰/休羙也)請立廟郡¶
國奏報聞時大將軍霍光秉政襃賜燕王錢三千萬益¶
封萬三千戸旦怒曰我當為帝何賜也遂與宗室中山¶