皇考廟災初宣帝為昭帝後而立父廟於禮不正是時¶
大將軍王鳳顓權擅朝甚於田蚡將害國家故天於元¶
年正月而見象也其後&KR1051;盛(師古曰&KR1051;古/浸字浸漸也)五將世權遂¶
以亡道(孟康曰謂王五大司馬也/師古曰謂鳳音商根莽也)鴻嘉三年八月乙卯¶
孝景廟北闕災十一月甲寅許皇后廢永始元年正月¶
癸丑大官凌室災戊午戾后園南闕災是時趙飛燕大¶
幸許后既廢上將立之故天見象於凌室與恵帝四年¶
同應戾后衞太子妄遭巫蠱之&KR2778;宣帝既立追加尊號¶