以下(如淳曰死罪之明白也左傳曰斬其木而弗殊韋/昭曰殊死斬刑也師古曰殊絶也異也言其身首)¶
(離絶而異處也○劉攽曰予按說文漢蠻/夷長有罪當殊之然則殊自死刑之名也)於是諸侯上¶
疏曰楚王韓信韓王信淮南王英布梁王彭越故衡山¶
王呉芮(張晏曰漢元年項羽立芮為衡山王/後又奪之地謂之番君是以曰故)趙王張敖¶
燕王臧荼昧死再拜言(張晏曰秦以為人臣上書當/言昧犯死罪而言漢遂遵之)大¶
王陛下(應劭曰陛者升堂之陛王者必有執兵陳於階/陛之側羣臣與至尊言不敢指斥故呼在陛下)¶
(者而告之因卑以逹尊之意也若今/稱殿下閣下侍者執事皆此類也)先時秦為亡道天¶
下誅之大王先得秦王定關中於天下功最多存亡定¶