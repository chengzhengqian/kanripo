(換易與髙祖漢中也師古曰此說非也畔換强恣/之貌猶言跋扈也詩大雅皇矣篇曰無然畔換)西土¶
宅心戰士憤怨(劉徳曰宅居也西方人皆居心於髙祖/猶繋心也書曰惟衆宅心晉灼曰西土)¶
(關西也髙祖入關約法三/章秦民大恱皆宅心髙祖)乘釁而運席卷三秦割據河¶
山保此懷民(師古曰保安也懷/民懷徳之人也)股肱蕭曺社稷是經爪¶
牙信布腹心良平龔行天罰赫赫明明述髙紀第一¶
孝恵短世髙后稱制罔顧天顯吕宗以敗(劉徳曰罔無/也顧念也顯)¶
(明也言吕氏無念天之明道/者徒念王諸吕以至於敗亡)述恵紀第二髙后紀第三¶
太宗穆穆允恭𤣥黙化民以躬帥下以徳農不供貢辠¶