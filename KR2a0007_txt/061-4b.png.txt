(先橤/反)昆明之屬無君長善宼盗輙殺略漢使終莫得通¶
然聞其西可千餘里有乘象國名滇越而蜀賈間出物¶
者或至焉(服䖍曰滇音顛滇馬出其國/師古曰間出物謂私徃市者)於是漢以求大¶
夏道始通滇國初漢欲通西南夷費多罷之及騫言可¶
以通大夏廼復事西南夷(師古曰事謂經略/通之專以為事也)騫以校尉¶
從大将軍撃匈奴知水草處軍得以不乏(○劉敞曰水/草處宜有知)¶
(字宋祁云古本将軍下/有數字淳化本無知字)廼封騫為博望侯(師古曰取其/能廣博瞻望)¶
是歳元朔六年也後二年騫為衛尉與李廣俱出右北¶