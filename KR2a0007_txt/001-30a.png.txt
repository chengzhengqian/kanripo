者亡兵出無名事故不成(蘇林曰名/者伐有罪)故曰明其為賊敵¶
乃可服(應劭曰為音無為之為布告天下言項羽殺義/帝明其為賊亂舉兵征之乃可服也鄭氏曰為)¶
(音人相為之為師/古曰應説是也)項羽為無道放殺其主(師古曰殺讀/曰弑諸弑君)¶
(者其例/皆同)天下之賊也夫仁不以勇義不以力(李竒曰彼/有仁我不)¶
(能以勇服彼有義我不能以力服文穎曰以用也已有/仁天下歸之可不用勇而天下自服已有義天下奉之)¶
(可不用力而天下自定師古曰為義帝/發喪此為行仁義不用勇力文說是也)三軍之衆為之¶
素服以告之諸侯為此東伐(師古曰為並音于偽反○/劉攽曰以告之之字衍)¶
四海之内莫不仰德此三王之舉也(師古曰三王夏殷/周也言以德義取)¶