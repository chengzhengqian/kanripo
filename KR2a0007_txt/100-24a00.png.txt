(期於不朽亦猶蘭蕙松栢各有本性馨烈材幹並擅貞/芳此乃古昔賢人以為正道也論語稱子夏曰君子之)¶
(道譬諸草木區以别矣故賦引之○宋祁/曰侯周詩曰侯文王孫子毛𫝊曰侯維也)觀天罔之紘¶
覆兮實棐諶而相順(應劭曰棐輔也諶誠也相助也師/古曰尚書大誥曰天棐諶辭詩大)¶
(雅蕩之篇曰天生烝人其命匪諶易上繋辭曰天之所/助者順也賦言天道惟誠是輔唯順是助故引以為辭)¶
(也棐讀與匪同/諶音上林反)謨先聖之大繇兮亦厸悳而助信(劉德/曰厸)¶
(近也師古曰謨謀也繇道也厸古鄰字詩小雅巧言之/篇曰秩秩大繇聖人謨之論語稱孔子曰徳不孤必有)¶
(鄰易上繋辭曰人之所助者信也賦言若能謀聖人之/大道有徳者必為同志所依履信者必𫉬他人之助謨)¶
(音摹又/音莫)虞韶美而儀鳳兮孔忘味於千載(師古曰韶舜/樂名也虞書)¶