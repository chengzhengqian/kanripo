是莽大說(師古曰說/讀曰悦)公卿曰皆宜如嘉言莽白太后下¶
詔曰惟嘉父子兄弟雖與崇有屬不敢阿私或見萌芽¶
相率吿之及其禍成同共讎之應合古制忠孝著焉其¶
以杜衍户千封嘉為師禮侯嘉子七人皆賜爵闗内侯¶
後又封竦為淑徳侯長安為之語曰欲求封過張伯松¶
(師古曰/竦之字)力戰鬭不如巧為奏莽又封南陽吏民有功者¶
百餘人汙池劉崇室宅後謀反者皆汙池云羣臣復白¶
劉崇等謀逆者以莽權輕也宜尊重以填海内(師古曰/填音竹)¶