公獲二國之聘取鼎易邑(師古曰二國宋鄭也宋以郜/鼎賂公鄭以泰山之田易許)¶
(田/也)興役起城(師古曰謂五年/夏城祝丘也)諸螽略皆從董仲舒說云¶
嚴公二十九年有蜚劉歆以為負蠜也性不食榖食榖¶
為災介蟲之孽(師古曰蜚音扶/味反蠜音煩)劉向以為蜚色青近青¶
眚也非中國所有南越盛暑男女同川澤淫風所生為¶
蟲臭惡(師古曰蜚者中國所有非/南越之蟲未詳向所說)是時嚴公取齊淫女¶
為夫人既入淫於兩叔故蜚至天戒若曰今誅絶之尚¶
及不將生臭惡聞於四方嚴不寤其後夫人與兩叔作¶