(卒斬首以尺籍書下縣移郡令人故行不行奪勞二歲/伍符亦什伍之符要節度也師古曰家人子謂庻人之)¶
(家子/也)終日力戰斬首捕虜上功莫府一言不相應文吏¶
以法繩之(○宋祁曰繩字上疑有/糾字句似長而義具)其賞不行吏奉法必¶
用愚以為陛下法太明賞太輕罰太重且雲中守尚坐¶
上功首虜差六級陛下下之吏削其爵罰作之繇此言¶
之(師古曰繇/讀與由同)陛下雖得李牧不能用也臣誠愚觸忌諱¶
死罪文帝説(師古曰説/讀曰悦)是日令唐持節赦魏尚復以為¶
雲中守而拜唐為車騎都尉主中尉及郡國車士(服䖍/曰車)¶