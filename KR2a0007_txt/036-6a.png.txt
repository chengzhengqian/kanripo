(出宗室/之上也)清靜少欲常以書自娛不肯仕昭帝即位或説¶
大將軍霍光曰將軍不見諸呂之事乎處伊尹周公之¶
位攝政擅權而背宗室不與共職是以天下不信卒至¶
於滅亡今將軍當盛位帝春秋富宜納宗室又多與大¶
臣共事(服䖍曰共議事也師古/曰毎事皆與參共知之)反諸呂道如是則可以¶
免患(師古曰言諸呂専權所以滅亡今/納宗室是反其道乃可免患也)光然之廼擇宗¶
室可用者辟彊子德待詔丞相府(師古曰於丞相/府聼詔命也)年三¶
十餘欲用之或言父見在亦先帝之所寵也遂拜辟彊¶