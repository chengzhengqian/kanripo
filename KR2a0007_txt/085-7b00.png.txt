(滿讕或/音漫)是故皇天勃然發怒甲己之間暴風三溱拔樹¶
折木(師古曰從甲至己凡六/日也溱與臻同臻至也)此天至明不可欺之效也¶
上特復問永永對曰日食地震皇后貴妾専寵所致語¶
在五行志是時上初即位謙譲委政元舅大將軍王鳳¶
議者多歸咎焉永知鳳方見柄用(師古曰言任用/之授以權也)隂欲¶
自託乃復曰方今四夷賔服皆為臣妾北無薫粥冒頓¶
之患(師古曰粥/音弋六反)南無趙佗吕嘉之難三垂晏然靡有兵¶
革之警(師古曰/晏安也)諸侯大者乃食數縣漢吏制其權柄不¶