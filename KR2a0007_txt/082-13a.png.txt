得已先免師丹以感動喜喜終不順後數月遂策免喜¶
曰君輔政出入三年未有昭然匡朕不逮而本朝大臣¶
遂其姦心(師古曰遂/成也申也)咎由君焉其上大司馬印綬就第¶
傅太后又自詔丞相御史曰高武侯喜無功而封内懐¶
不忠附下罔上與故大司空丹同心背畔放命圮族(應/劭)¶
(曰放弃教令/毁其族類)虧損徳化罪惡雖在赦前不宜奉朝請其¶
遣就國後又欲奪喜侯上亦不聼喜在國三嵗餘哀帝¶
崩平帝即位王莽用事免傅氏官爵歸故郡晏將妻子¶