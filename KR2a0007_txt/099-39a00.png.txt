異世同符今前煇光囂武功長通上言丹石之符朕深¶
思厥意云為皇帝者乃攝行皇帝之事也夫有法成易¶
非聖人者亡法其令安漢公居攝踐阼如周公故事以¶
武功縣為安漢公采地(師古曰采官也以/官受地故謂之采)名曰漢光邑¶
具禮儀奏於是羣臣奏言太后聖徳昭然深見天意詔¶
令安漢公居攝臣聞周成王幼少周道未成成王不能¶
共事天地修文武之烈(師古曰共讀/曰恭烈業也)周公權而居攝則¶
周道成王室安不居攝則恐周隊失天命(師古曰隊/音直類反)書¶