(見𤼵/者)信引兵東未度平原聞漢王使酈食其已説下齊¶
信欲止蒯通説信令擊齊語在通傳信然其計遂度河¶
襲歴下軍至臨菑齊王走髙密使使於楚請救信已定¶
臨菑東追至髙密西楚使龍且將號稱二十萬救齊(師/古)¶
(曰且音/子余反)齊王龍且并軍與信戰未合(師古曰欲戰/而未交兵也)或説¶
龍且曰漢兵遠鬬窮宼戰鋒不可當也(○宋祁曰一本/戰字上有久字)¶
齊楚自居其地戰兵易敗散(師古曰近其室/家懐顧望也)不如深壁¶
令齊王使其信臣招所亡城(師古曰信臣常/所親信之臣)城聞王在¶