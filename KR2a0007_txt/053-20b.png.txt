二千石二千石博士議議者皆以為去悖虐聴后昭信¶
讒言燔燒亨煮生割剝人距師之諫殺其父子凡殺無¶
辜十六人至一家母子三人逆節絶理其十五人在赦¶
前大惡仍重(師古曰仍頻也/重音直用反)當伏顯戮以示衆制曰朕¶
不忍致王於法議其罰有司請廢勿王與妻子徙上庸¶
奏可與湯沐邑百户去道自殺昭信棄市立二十二年¶
國除後四嵗宣帝地節四年復立去兄文是為戴王文¶
素正直數諫王去故上立焉二年薨子海陽嗣十五年¶