過也國主山川山崩川竭亡之徵也美惡周必復(師古/曰復)¶
(音扶/目反)是嵗嵗在鶉火至十七年復在鶉火欒書中行偃¶
殺厲公而立悼公髙后二年正月武都山崩殺七百六¶
十人地震至八月廼止文帝元年四月齊楚地山二十¶
九所同日俱大發水潰出劉向以為近水沴土也天戒¶
若曰勿盛齊楚之君今失制度將為亂後十六年帝庶¶
兄齊悼惠王之孫文王則薨無子帝分齊地立悼惠王¶
庶子六人皆為王(師古曰謂齊孝王將閭濟北王志菑/川王賢膠東王雄渠膠西王卬濟南)¶