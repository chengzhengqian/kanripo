語在朝鮮傳還免為庶人病死¶
咸宣楊人也(師古曰咸音減省/之減楊河東之邑)以佐史給事河東守衛¶
將軍青使買馬河東(師古曰將軍衛青充/使而於河東買馬也)見宣無害言¶
上徵為廐丞官事辦稍遷至御史及丞(○宋祁曰淳化/本為御史中丞)¶
(刋誤據史舘本改/予依南本添及字)使治主父偃及淮南反獄所以微文¶
深詆殺者甚衆(師古曰/詆誣也)稱為敢决疑數廢數起為御史¶
及中丞者幾二十嵗(師古曰幾/音鉅依反)王温舒為中尉而宣為¶
左内史其治米鹽(師古曰米/鹽細雜也)事大小皆闗其手自部署¶