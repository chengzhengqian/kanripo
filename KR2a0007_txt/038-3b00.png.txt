民禮葬之長安髙后崩孝文即位立幽王子遂為趙王¶
二年有司請立皇子為王上曰趙幽王幽死朕甚憐之¶
已立其長子遂為趙王遂弟辟彊及齊悼惠王子朱虚¶
侯章東牟侯興居有功皆可王於是取趙之河閒立辟¶
彊是為河閒文王文王立十三年薨子哀王福嗣一年¶
薨無子國除趙王遂立二十六年孝景時鼂錯以過削¶
趙常山郡諸侯怨吳楚反遂與合謀起兵其相建德内¶
史王悍諫不聼遂燒殺德悍(師古曰上云其相建德内/史王悍下云燒殺德悍是)¶