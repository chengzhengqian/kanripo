遭重難之時甚可憂也故天災若語陛下當今之世雖¶
敝而重難非以太平至公不能治也視親戚貴屬在諸¶
侯逺正冣甚者忍而誅之(師古曰逺離也/謂離正道者也)如吾燔遼東¶
髙廟廼可視近臣在國中處旁仄及貴而不正者忍而¶
誅之(師古曰仄/古側字)如吾燔髙園殿廼可云爾在外而不正¶
者雖貴如髙廟猶災燔之况諸侯乎在内不正者雖貴¶
如髙園殿猶燔災之况大臣乎此天意也辠在外者天¶
災外辠在内者天災内燔甚辠當重燔簡辠當輕承天¶