(周書為本師古曰史記云虞初洛陽人即/張衡西京賦小說九百本自虞初者也)¶
百家百三十九巻¶
右小説十五家千三百八十篇(○劉奉世曰/又少十篇)¶
小說家者流蓋出於稗官(如淳曰稗音鍜家排九章細/米為稗街談巷說其細碎之)¶
(言也王者欲知閭巷風俗故立稗官使稱說之今世亦/謂偶語為稗師古曰稗音稊稗之稗不與鍜排同也稗)¶
(官小官漢名臣奏唐林請省置吏公/卿大夫至都官稗官各減什三是也)街談巷語道聴塗¶
説者之所造也孔子曰雖小道必有可觀者焉致遠恐¶
泥是以君子弗為也(師古曰論語載孔子之/言泥滯也音乃細反)然亦弗滅¶