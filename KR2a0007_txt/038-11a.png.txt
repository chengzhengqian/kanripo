除文帝憫濟北王逆亂以自滅明年盡封悼惠王諸子¶
罷軍等七人為列侯(師古曰罷音皮/彼反又讀曰疲)至十五年齊文王¶
又薨無子時悼惠王後尚有城陽王在文帝憐悼惠王¶
適嗣之絶(師古曰適讀曰嫡○宋祁/曰越本絶字下有世字)於是乃分齊為六¶
國盡立前所封悼惠王子列侯見在者六人為王齊孝¶
王將閭以楊虚侯立濟北王志以安都侯立葘川王賢¶
以武成侯立膠東王雄渠以白石侯立膠西王卬以平¶
昌侯立濟南王辟光以扐侯立(服䖍曰扐音勒/扐平原縣也)孝文十¶