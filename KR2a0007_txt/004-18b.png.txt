曰朕𫉬執犧牲珪幣以事上帝宗廟十四年于今歴日¶
彌長以不敏不明(師古曰敏/材識捷疾)而久撫臨天下朕甚自媿¶
(師古曰媿/古愧字)其廣増諸祀壇場珪幣(師古曰築土為壇除/地為場幣祭神之帛)¶
昔先王逺施不求其報望祀不祈其福右賢左戚先民¶
後已(師古曰以賢為/上然後及親也)至明之極也今吾聞祠官祝釐(如/淳)¶
(曰釐福也賈誼傳受釐坐宣室是也師/古曰釐本字作禧假借用耳同音僖)皆歸福於朕躬¶
不為百姓朕甚媿之夫以朕之不德而專鄉獨美其福¶
百姓不與焉(師古曰/與音豫)是重吾不德也(師古曰重/音直用反)其令祠¶