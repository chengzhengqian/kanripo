(曰昭/明也)王者必先自絶然後天絶之陛下棄萬乘之至貴¶
樂家人之賤事(師古曰謂私畜/田及奴婢財物)厭高羙之尊號好匹夫¶
之卑字(孟康曰成帝好微行/更作私字以相呼)崇聚僄輕無義小人以為¶
私客(師古曰僄疾也音/頻妙反又匹妙反)數離深宫之固挺身晨夜與羣¶
小相隨(師古曰挺引/也音大鼎反)烏集雜㑹飲醉吏民之家(師古曰/言聚散)¶
(不恒如烏/鳥之集)亂服共坐流湎媟嫚溷殽無别閔免遁樂晝¶
夜在路(師古曰閔免猶黽/勉也遁流遁也)典門户奉宿衞之臣執干戈¶
而守空宫公卿百僚不知陛下所在積數年矣王者以¶