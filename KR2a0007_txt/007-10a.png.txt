起生(師古曰僵偃也謂樹枯死偃/臥在地者也僵音紀良反)罷中牟苑賦貧民(師/古)¶
(曰在/滎陽)詔曰廼者民被水災頗匱於食朕虛倉廩(師古曰/倉新榖)¶
(所藏也廩榖/所振入也)使使者振困乏其止四年毋漕三年以前¶
所振貸非丞相御史所請邊郡受牛者勿收責(應劭曰/武帝始)¶
(開三邊徙民屯田皆與犁牛後丞相御史復間有所/今勑自上所賜與勿收責丞相所請乃令其顧税耳)¶
夏四月少府徐仁廷尉王平左馮翊賈勝胡皆坐縱反¶
者仁自殺平勝胡皆要斬冬遼東烏桓反以中郎將范¶
明友為度遼將軍(應劭曰當度遼水往擊/之故以度遼為官號)將北邊七郡¶