地而罷方今計獨有斬錯發使赦呉楚七國復其故地¶
則兵可毋血刃而俱罷於是上黙然良久曰顧誠何如¶
吾不愛一人謝天下(師古曰顧念/也誠實也)盎曰愚計出此唯上¶
孰計之迺拜盎為泰常宻装治行後十餘日丞相青翟¶
中尉嘉廷尉敺(師古曰張/敺也音區)劾奏錯曰呉王反逆亡道欲¶
危宗廟天下所當共誅今御史大夫錯議曰兵數百萬¶
獨屬羣臣不可信(師古曰屬委/也音之欲反)陛下不如自出臨兵使¶
錯居守徐僮之旁呉所未下者可以予呉(鄧展曰徐僮/臨淮二縣也)¶