選為益州刺史廣漢太守扈商者大司馬車騎將軍王¶
音姊子軟弱不任職寳到部親入山谷諭告羣盗非本¶
造意渠率皆得悔過自出(師古曰/渠大也)遣歸田里自劾矯制¶
奏商為亂首(師古曰擅放羣盗歸故云矯制由商/不任職致有賊盗故云為亂首也)春秋¶
之義誅首惡而已商亦奏寳所縱或有渠率當坐者(師/古)¶
(曰縱/放也)商徵下獄寳坐失死罪免益州吏民多陳寳功效¶
言為車騎將軍所排上復拜寳為冀州刺史遷丞相司¶
直時帝舅紅陽侯立使客因南郡太守李尚占墾草田¶