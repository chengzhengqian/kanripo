(為髙行也蹊徑/謂道也音奚)興周召之遺業親日仄之兼聽則下走¶
其庶幾願竭區區底厲鋒鍔(師古曰鋒刃端也鍔/刃旁也音五各反)奉萬¶
分之一望之見納朋接待以意(師古曰與之相/見納用其説也)朋數稱¶
述望之短車騎將軍(師古曰短謂/毁其短惡也)言許史過失後朋行¶
傾邪望之絶不與通朋與大司農史李宮俱待詔堪獨¶
白宮為黃門郎朋楚士怨恨(張晏曰朋會稽人會稽并/屬楚蘇林曰楚人脃急也)¶
更求入許史推所言許史事曰皆周堪劉更生教我我¶
關東人何以知此於是侍中許章白見朋朋出揚言曰¶