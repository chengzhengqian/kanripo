下獄治按騐諸所犯湯前為騎都尉王莽上書言父早¶
死獨不封母明君共養皇太后尤勞苦(師古曰莽傳言/莽母渠今此云)¶
(明君則明/君者字也)宜封竟為新都侯後皇太后同母弟茍參為¶
水衡都尉死子伋為侍中(師古曰/伋音汲)參妻欲為伋求封湯¶
受其金五十斤許為求比上奏(師古曰比例/也音必寐反)𢎞農太守¶
張匡坐臧百萬以上狡猾不道有詔即訊(師古曰就其/所居考問之)¶
恐下獄使人報湯湯為訟罪得踰冬月許謝錢二百萬¶
皆此類也事在赦前後東萊郡黒龍冬出人以問湯湯¶