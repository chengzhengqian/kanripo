此棄地予之於是冒頓大怒曰地者國之本也柰何予¶
人諸言與者皆斬之冒頓上馬令國中有後者斬遂東¶
襲擊東胡東胡初輕冒頓不為備及冒頓以兵至大破¶
滅東胡王虜其民衆畜産既歸西擊走月氏南并樓煩¶
白羊河南王(師古曰二王/之居在河南)悉復收秦所使蒙恬所奪匈¶
奴地者與漢闗故河南塞至朝那膚施(師古曰朝那屬/安定膚施屬上)¶
(郡/)遂侵燕代是時漢方與項羽相距中國罷於兵革(師/古)¶
(曰罷讀/曰疲)以故冒頓得自彊控弦之士三十餘萬(師古曰/控引也)¶