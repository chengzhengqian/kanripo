之歡然僕觀其為人自竒士事親孝與士信臨財亷取¶
予義分别有讓恭儉下人(師古曰下/音胡亞反)嘗思奮不顧身以¶
狥國家之急(師古曰狥/從也營也)其素所畜積也(師古曰畜/讀曰蓄)僕以¶
為有國士之風夫人臣出萬死不顧一生之計赴公家¶
之難斯已竒矣今舉事壹不當而全軀保妻子之臣随¶
而媒孽其短(臣瓉曰媒謂遘合會之孽謂為生其罪舋/也師古曰媒如媒娉之媒孽如麴孽之孽)¶
(一曰齊人謂/麴餅為媒也)僕誠私心痛之且李陵提歩卒不滿五千¶
深踐戎馬之地足歴王庭垂餌虎口横挑彊胡(師古曰/挑音誂)¶