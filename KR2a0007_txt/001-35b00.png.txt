乃乘王車黄屋左纛(李斐曰天子車以黄繒為蓋裏纛/毛羽幢也在乘輿車衡左方上注)¶
(之蔡邕曰以犛牛尾為之如斗或在騑頭或在衡應劭/曰雉尾為之在左驂當鑣上師古曰纛音毒又徒到反)¶
(應説/非也)曰食盡漢王降楚楚皆呼萬歲之城東觀以故漢¶
王得與數十騎出西門遁令御史大夫周苛魏豹樅公¶
守滎陽(應劭曰樅公者不知其名故曰公蘇/林曰音樅木之樅師古曰音干容反)羽見紀信¶
問漢王安在曰已出去矣羽燒殺信而周苛樅公相謂¶
曰反國之王難與守城(師古曰謂豹/先已經畔漢)因殺魏豹漢王出¶
滎陽至成臯自成臯入關收兵欲復東轅生説漢王(文/穎)¶