輕重十中八九(師古曰中/音竹仲反)官屬咸服博之疏略材過人¶
也毎遷徙易官所到輙出竒譎如此以明示下為不可¶
欺者久之遷後將軍與紅陽侯立相善立有罪就國有¶
司奏立黨友博坐免後嵗餘哀帝即位以博名臣召見¶
起家復為光禄大夫遷為京兆尹數月超為大司空初¶
漢興襲秦官置丞相御史大夫太尉至武帝罷太尉始¶
置大司馬以冠將軍之號非有印綬官屬也及成帝時¶
何武為九卿建言古者民樸事約(師古曰立此議而/奏之也約少也)國¶