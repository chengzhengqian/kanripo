用哀帝為太子故遂立焉上乃封孝王舅馮參為宜鄉¶
侯而益封孝王萬戸以尉其意三十年薨子衎嗣(師古/曰諸)¶
(侯王表云中山孝王薨綏和二年王箕子嗣而元始二/年詔云皇帝二名通于器物今更名合於古制是則嗣)¶
(位之時名為箕子未諱衎也今此傳云子衎嗣盖史家/追書之也○宋祁曰浙本注文元始字上有平紀字)¶
七年哀帝崩無子徴中山王衎入即位是為平帝太皇¶
太后以帝為成帝後故立東平思王孫桃鄉頃侯子成¶
都為中山王奉孝王後王莽時絶¶
贊曰孝元之後徧有天下(師古曰孝元之子孫徧得/為天子也徧即古遍字)然¶