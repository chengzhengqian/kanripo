惠王亡後帝分齊地立其庶子七人皆為王(師古曰謂/齊孝王將)¶
(閭濟北王志菑川王賢膠東王雄渠膠西王/卬濟南王辟光并成陽恭王喜是謂七王)兄弟並彊¶
有炕陽心故犬禍見也犬守御角兵象在前而上鄉者¶
也(師古曰鄉讀曰/嚮此下亦同)犬不當生角猶諸侯不當舉兵鄉京¶
師也天之戒人蚤矣諸侯不寤後六年吳楚畔濟南膠¶
西膠東三國應之舉兵至齊齊王猶與城守(師古曰與/讀曰豫)¶
三國圍之會漢破吳楚因誅四王故天狗下梁而吳楚¶
攻梁狗生角於齊而三國圍齊漢卒破吳楚於梁誅四¶