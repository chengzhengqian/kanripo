羽至鴻門欲擊沛公項伯夜馳至沛公軍私見良欲與¶
俱去良曰臣為韓王送沛公今事有急亡去不義廼具¶
語沛公沛公大驚曰為之奈何良曰沛公誠欲背項王¶
邪沛公曰鯫生説我距關毋内諸侯(服䖍曰鯫音七垢/反鯫小人也臣瓉)¶
(曰楚漢春秋鯫姓師古/曰服説是也音才垢反)秦地可王也故聽之良曰沛公¶
自度能郤項王乎(師古曰郤/音丘略反)沛公黙然曰今為奈何良¶
因要項伯見沛公沛公與伯飲為壽結婚令伯具言沛¶
公不敢背項王所以距關者備它盗也項羽後解語在¶