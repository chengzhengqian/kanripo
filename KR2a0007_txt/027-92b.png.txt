傳曰尊卑不别厥妖女生赤毛惠帝二年天雨血於宜¶
陽一頃所劉向以為赤眚也時又冬雷桃李華常奥之¶
罰也是時政舒緩諸吕用事讒口妄行殺三皇子建立¶
非嗣(師古曰三皇子謂趙隐王如意趙幽王友趙恭王/恢皆高帝子也建立非嗣謂立後宫美人子為嗣)¶
及不當立之王(孟康曰吕/氏三王也)退王陵趙堯周昌(師古曰惠/帝六年王)¶
(陵為右丞相恵帝崩吕后欲廢陵遷為太傅實奪之相/權高祖以趙堯為御史大夫高后元年怨堯前定趙王)¶
(如意之策乃抵堯罪周昌為趙相趙/王見鴆殺昌謝病不朝見三嵗而薨)吕太后崩大臣共¶
誅滅諸吕僵尸流血京房易傳曰歸獄不解兹謂追非¶