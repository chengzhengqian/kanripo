本秦京師為内史(師古曰京師天子所都畿内也秦并/天下改立郡縣而京畿所統特號内)¶
(史言其在内以/别於諸郡守也)分天下作三十六郡漢興以其郡太大¶
稍復開置又立諸侯王國武帝開廣三邊故自高祖増¶
二十六文景各六(○宋祁曰各六/越本作五十六)武帝二十八昭帝一¶
訖於孝平凡郡國一百三縣邑千三百一十四道三十¶
二侯國二百四十一地東西九千三百二里南北萬三¶
千三百六十八里提封田一萬萬四千五百一十三萬¶
六千四百五頃(師古曰提封者/大舉其封疆也)其一萬萬二百五十二¶