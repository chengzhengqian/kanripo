侯相賜食邑二百户黄金百斤惠爵闗内侯兩軍之出¶
塞塞閱官及私馬凡十四萬匹而後入塞者不滿三萬¶
匹廼置大司馬位大將軍票騎將軍皆為大司馬(晉灼/曰悉)¶
(加大司馬者欲令票騎將/軍去病與大將軍青等耳)定令令票騎將軍秩禄與大¶
將軍等自是後青日衰而去病日益貴青故人門下多¶
去事去病輒得官爵唯獨任安不肯去(師古曰安滎陽/人後為益州刺)¶
(史即遺司/馬遷書者)去病為人少言不泄有氣敢往上嘗欲敎之¶
呉孫兵法(師古曰呉呉起/也孫孫武也)對曰顧方畧何如耳不至學¶