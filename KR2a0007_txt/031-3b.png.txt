(假第且也晉灼曰酈食其傳第言之外戚傳第一見我/蘇説是也師古曰服應説第義皆非也晉氏意頗近之)¶
(而猶未得漢書諸言第者甚衆第但也語有緩急耳言/但令無斬也今俗人語稱但者急言之則音如第矣酈)¶
(食其外戚傳所云第者/皆謂但耳義非且也)而戌死者固什六七且壯士不¶
死則已死則舉大名耳侯王將相寧有種乎(師古曰言/求之而得)¶
(不必/𦙍胄)徒屬皆曰敬受令乃詐稱公子扶蘇項燕從民望¶
也袒右稱大楚(師古曰袒右者脫右肩之/衣當時取異於凡衆也)為壇而盟祭¶
以尉首(師古曰以所殺/尉之首祭神也)勝自立為將軍廣為都尉攻大¶
澤鄉拔之收兵而攻蘄蘄下乃令符離人葛嬰將兵徇¶