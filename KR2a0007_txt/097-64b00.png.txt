馮太后無服辭立曰熊之上殿何其勇今何怯也太后¶
還謂左右此廼中語前世事(師古曰中語謂/宫中之言語也)吏何用知¶
之是欲陷我效也(師古曰效/徴驗也)廼飲藥自殺先未死有司¶
請誅之上不忍致法廢為庻人徙雲陽宫既死有司復¶
奏太后死在未廢前有詔以諸侯王太后儀葬之宜鄉¶
侯參君之習夫及子當相坐者或自殺或伏法參女弁¶
為孝王后有兩女有司奏免為庻人與馮氏宗族徙歸¶
故郡張由以先告賜爵闗内侯史立遷中太僕哀帝崩¶