不得當也(師古曰當/謂對偶也)既罷相如乃令侍人重賜文君侍¶
者通殷勤文君夜亡奔相如相如與馳歸成都家徒四¶
壁立(師古曰徒空也但有四壁更無資/産○宋祁云别本無夜亡二字)卓王孫大怒曰¶
女不材我不忍殺一錢不分也人或謂王孫王孫終不¶
聴文君久之不樂謂長卿曰苐俱如臨卭(文頴曰苐且/也張揖曰如)¶
(徃也師古曰苐但也發聲之急耳酈/食其曰苐言之此類甚多義非且也)從昆弟假貣猶足¶
以為生(師古曰貣/音吐得反)何至自苦如此相如與俱之臨卭盡¶
賣車騎買酒舍乃令文君當盧(郭璞曰盧酒盧師古曰/賣酒之處累土為盧以)¶