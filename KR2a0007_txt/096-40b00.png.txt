舉圖地形通利溝渠務使以時益種五榖(師古曰/益多也)張掖¶
酒泉遣騎假司馬爲斥候屬校尉事有便宜因騎置以¶
聞(師古曰騎置卽/今之驛馬也)田一歲有積榖募民壯健有累重敢¶
徙者詣田所(師古曰累重謂妻子家屬也/累音力瑞反重音直用反)就畜積爲本¶
業(師古曰畜/讀曰蓄)益墾漑田稍築列亭連城而西以威西國¶
輔烏孫爲便臣謹遣徴事臣昌分部行邉(師古曰分音/扶問反行音)¶
(下更/反)嚴勅太守都尉明㷭火選士馬謹斥候蓄茭草願¶
陛下遣使使西國以安其意臣昧死請上廼下詔深陳¶