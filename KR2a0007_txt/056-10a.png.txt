不可彫也糞土之牆不可圬也(師古曰論語載孔子之/言也圬鏝也所以泥飾)¶
(牆也言内質弊壊不可脩治/也圬音一胡反鏝音莫干反)今漢繼秦之後如朽木糞¶
牆矣雖欲善治之亡可柰何法出而姦生令下而詐起¶
(師古曰下/音胡亞反)如以湯止沸抱薪救火愈甚亡益也(○宋祁/曰越本)¶
(甚作其甚與其小差則成誤/矣然其字施於此則未安也)竊譬之琴瑟不調甚者必¶
解而更張之乃可鼓也為政而不行甚者必變而更化¶
之乃可理也當更張而不更張雖有良工不能善調也¶
當更化而不更化雖有大賢不能善治也故漢得天下¶