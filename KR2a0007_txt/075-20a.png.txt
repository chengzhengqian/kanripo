(子兄弟夫婦朋友也孟康曰詩内傳曰五際卯酉午/戌亥也隂陽終始際㑹之歲於此則有變改之政也)春¶
秋有災異皆列終始推得失考天心以言王道之安危¶
至秦乃不說傷之以法(師古曰説音悅言不悦詩書/而以文法傷文學之人也)是¶
以大道不通至於滅亡今陛下明聖深懐要道燭臨萬¶
方(師古曰/燭照也)布徳流惠靡有闕遺罷省不急之用振救困¶
貧賦醫藥賜棺錢(師古曰賦/謂分給之)恩澤甚厚又舉直言求過¶
失盛徳純備天下幸甚臣奉竊學齊詩聞五際之要十¶
月之交篇(師古曰小/雅篇名也)知日蝕地震之效昭然可明猶巢¶