外家輒上表廼决又故杜陵梁美人嵗時遺酒一石肉¶
百斤耳(蘇林曰宣/帝美人也)妾甚少之遺田八子誠不可若是(帥/古)¶
(曰當多於/梁美人也)事率衆多不可勝以文陳(師古曰率猶計也/類也言以文書陳)¶
(之不可/勝盡)俟自見索言之(師古曰自見后自見/於天子也索盡也)唯陛下深¶
察焉上於是采劉向谷永之言以報曰皇帝問皇后所¶
言事聞之夫日者衆陽之宗天光之貴王者之象人君¶
之位也夫以隂而侵陽虧其正體是非下陵上妻乘夫¶
賤踰貴之變與春秋二百四十二年變異為衆莫若日¶