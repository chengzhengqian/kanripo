桑𢎞羊前議以扜彌太子頼丹爲校尉將軍田輪臺輪¶
臺與渠犂地皆相連也龜兹貴人姑翼謂其王曰頼丹¶
本臣屬吾國今佩漢印綬來迫吾國而田必爲害王卽¶
殺頼丹而上書謝漢漢未能征宣帝時長羅侯常惠使¶
烏孫還便宜發諸國兵(師古曰以便/宜擅𤼵兵也)合五萬人攻龜兹¶
責以前殺校尉頼丹龜兹王謝曰廼我先王時爲貴人¶
姑翼所誤我無罪執姑翼詣惠惠斬之時烏孫公主遣¶
女來至京師學鼓琴漢遣侍郎樂奉送主女過龜兹龜¶