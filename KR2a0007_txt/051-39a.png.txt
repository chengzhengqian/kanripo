而後良言進故古人有言山藪臧疾川澤納汙瑾瑜匿¶
惡國君含詬(師古曰春秋左氏傳載晉大夫伯宗之辭/詬恥也言山藪之有草木則毒害者居之)¶
(川澤之形廣大則能受於汙濁人君/之善御下亦當忍耻病也詬音垢)唯陛下除誹謗以¶
招切言開天下之口廣箴諫之路掃亡秦之失尊文武¶
之悳省法制寛刑罰以廢治獄則太平之風可興於世¶
永履和樂與天亡極天下幸甚(師古曰與天長/久無窮極也)上善其¶
言遷廣陽私府長(師古曰藏錢之府天子曰少府/諸侯曰私府長者其官之長也)内史¶
舉温舒文學髙第遷右扶風丞時詔書令公卿選可使¶