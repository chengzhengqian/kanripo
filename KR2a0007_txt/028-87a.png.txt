長沙國(秦郡高帝五年為國/莽曰塡蠻屬荆州)戸四萬三千四百七十口¶
二十三萬五千八百二十五○縣十三　臨湘(莽曰撫/睦應劭)¶
(曰湘水/出零山)羅(應劭曰楚文王徙羅子自枝江居此師古曰/盛𢎞之荆州記云縣北帯汨水水原出豫章)¶
(艾縣界西流注湘㳂汨西北去縣/三十里名為屈潭屈原自沉處)連道　益陽(湘山在/北應劭)¶
(曰在益/水之陽)下雋(莽曰閏雋師古曰雋音/字兖反又音辭兖反)攸(音/收)酃(孟康曰/音鈴)承¶
陽(應劭曰承水之陽師古曰承水原出/零陵永昌縣界東流注湘也承音烝)湘南(禹貢衡山/在東南荆)¶
(州/山)昭陵　茶陵(泥水西入湘行七百里莽曰聲鄉/師古曰茶音弋奢反又音丈加反)容陵¶
　安成(廬水東至廬陵入/湖漢莽曰思成)¶