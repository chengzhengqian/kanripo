之國(師古曰五小國也渾音胡/昆反窳音弋主反䔣音犁)於是匈奴貴人大臣皆¶
服以冒頓為賢是時漢初定徙韓王信於代都馬邑匈¶
奴大攻圍馬邑韓信降匈奴匈奴得信因引兵南踰句¶
注攻太原至晉陽下髙帝自將兵往擊之㑹冬大寒雨¶
雪(師古曰雨/音于具反)卒之墮指者十二三於是冒頓陽敗走誘¶
漢兵漢兵逐擊冒頓冒頓匿其精兵見其羸弱於是漢¶
悉兵多步兵三十二萬北逐之髙帝先至平城步兵未¶
盡到冒頓縱精兵三十餘萬騎圍髙帝於白登七日(師/古)¶