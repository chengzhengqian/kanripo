丞相以下議正法哀帝於是免新成侯趙欽欽兄子成¶
陽侯訢皆為庻人将家屬徙遼西郡時議郎耿育上疏¶
言臣聞繼嗣失統廢適立庻(師古曰適讀曰/嫡次下亦同)聖人法禁¶
古今至戒然太伯見歴知適逡循固譲(師古曰歴謂王/季即文王之父)¶
(也知適謂知其/當為適嗣也)委身吳粤權變所設不計常法致位王¶
季以崇聖嗣卒有天下子孫承業七八百載功冠三王¶
道徳最備是以尊號追及太王故世必有非常之變然¶
後廼有非常之謀孝成皇帝自知繼嗣不以時立念雖¶