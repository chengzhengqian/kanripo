(師古曰直/亦當也)秦之銳士不可以當桓文之節制桓文之節¶
制不可以敵湯武之仁義故曰善師者不陳(師古曰戰/陳之義本)¶
(因陳列為名而音變耳字則作陳更無别體而末代學/者輒改其字旁從車非經史之本文也今宜依古不從)¶
(流俗/也)善陳者不戰善戰者不敗善敗者不亡若夫舜脩¶
百僚咎繇作士(師古曰士師理/官謂司寇之職)命以蠻夷猾夏寇賊姦¶
軌(師古曰虞書舜典舜命咎繇之文也猾亂也夏諸/夏也宼謂攻剽賊謂殺人在外曰姦在内曰軌)而¶
刑無所用所謂善師不陳者也湯武征伐陳師誓衆而¶
放禽桀紂(師古曰謂湯誓/泰誓牧誓是也)所謂善陳不戰者也齊桓南¶