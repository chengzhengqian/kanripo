所以優民也今朕不忍聞大鴻臚等又議欲募囚徒送¶
匈奴使者明封侯之賞以報忿五伯所弗能爲也(師古/曰伯)¶
(讀曰覇五覇尚耻/不爲況今大漢也)且匈奴得漢降者常提掖搜索問以¶
所聞(師古曰搜索者恐/其或私齎文書也)今邉塞未正闌出不禁障候長¶
吏使卒獵獸以皮肉爲利卒苦而㷭火乏失亦上集不¶
得(師古曰言邉塞有闌出逃亡之人而主者不禁又長/吏利於皮肉多使障候之卒獵獸故今㷭火有乏又)¶
(其人勞苦因致奔亡凡有/此失皆不集於所上文書)後降者來若捕生口虜廼知¶
之(師古曰旣不上書所以當時不知至有降者/來及捕生口或虜得匈奴人言之乃知此事)當今務¶