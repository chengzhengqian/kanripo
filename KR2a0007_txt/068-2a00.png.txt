光為郎稍遷諸曹侍中去病死後光為奉車都尉光祿¶
大夫出則奉車入侍左右出入禁闥二十餘年(師古曰/宮中小)¶
(門謂/之闥)小心謹慎未嘗有過甚見親信征和二年衞太子¶
為江充所敗而燕王旦廣陵王胥皆多過失是時上年¶
老寵姬鉤弋趙倢伃有男(師古曰倢伃居/鉤弋宫故稱之)上心欲以為¶
嗣命大臣輔之察羣臣唯光任大重可屬社稷(師古曰/任堪也)¶
(屬委也任音壬/屬音之欲反)上廼使黃門畫者畫周公負成王朝諸¶
侯以賜光(師古曰黄門之署職任親近以/供天子百物在焉故亦有畫工)後元二年春¶