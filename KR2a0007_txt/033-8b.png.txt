還定三秦乃許王信先拜為韓太尉將兵略韓地項籍¶
之封諸王皆就國韓王成以不從無功不遣之國更封¶
為穰侯(文穎曰穰南陽縣也臣瓉曰穰/縣屬江夏師古曰文説是也)後又殺之聞漢¶
遣信略韓地乃令故籍游吳時令鄭昌為韓王距漢(孟/康)¶
(曰項籍在吳時/昌為吳縣令)漢二年信略定韓地十餘城漢王至河¶
南信急擊韓王昌昌降漢漢乃立信為韓王常將韓兵¶
從漢王使信與周苛等守滎陽楚拔之信降楚已得亡¶
歸漢(師古曰降楚/後復得歸漢)漢復以為韓王竟從擊破項籍五年¶