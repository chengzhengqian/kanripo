今世以侈靡相競而上亡制度棄禮誼捐廉耻日甚可¶
謂月異而歳不同矣逐利不耳慮非顧行也(師古曰言/其所追赴)¶
(唯計利與不耳念慮之中非顧行/之善惡也○劉攽曰慮大率也)今其甚者殺父兄矣¶
盜者剟寢户之簾(師古曰剟謂割取之也室有東西廂/曰廟無東西廂曰寢蓋謂陵上之寢)¶
(剟音/輟)搴兩廟之器(如淳曰搴取也兩廟高祖惠帝廟/也師古曰搴拔也音騫又音蹇)白¶
晝大都之中剽吏而奪之金(師古曰白晝晝日也言白/者謂不隂晦也剽劫也音)¶
(頻妙/反)矯偽者出幾十萬石粟(服䖍曰吏矯偽徵發盈出/十萬石粟師古曰服說非)¶
(也幾近也言詐為文書以出倉粟近十/萬石耳非謂徵發于下也幾音鉅依反)賦六百餘萬錢¶