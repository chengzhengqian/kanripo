子宇為東平王冬十二月行幸萯陽宫(應劭曰宫在鄠/秦文王所起伏)¶
(儼曰在扶風李斐曰萯音/倍師古曰應說李音是也)屬玉觀(服䖍曰以玉飾因名/焉在扶風李竒曰屬)¶
(玉音鸑鷟其上有此鳥因以為名晋灼曰屬玉水鳥/似鵁鶄以名觀也師古曰晋灼是也屬音之欲反)匈¶
奴呼韓邪單于款五原塞(師古曰/款叩也)願奉國珍朝三年正¶
月(師古曰欲於甘露/三年正月行朝禮)詔有司議咸曰聖王之制施徳行¶
禮先京師而後諸夏先諸夏而後夷狄詩云率禮不越¶
遂視既發相土烈烈海外有截(文穎曰遂徧也發行也/言契能使其民率禮不)¶
(越法度徧承視其教令奉順而行也相土契孫也烈烈/威也截整齊也威武之盛烈烈然四海之外率服整齊)¶