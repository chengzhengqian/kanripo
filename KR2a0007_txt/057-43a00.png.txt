天子之於夷狄也其義覊縻勿絶而已(師古曰羈馬絡/頭也縻牛紖也)¶
(言牽制之故取喻也/○宋祁曰於疑作牧)今罷三郡之士通夜郎之塗(師古/曰罷)¶
(讀曰/疲)三年於茲而功不竟士卒勞倦萬民不贍今又接¶
之以西夷百姓力屈恐不能卒業(師古曰屈盡也/卒終也業事也)此亦¶
使者之累也(師古曰累/音力瑞反)竊為左右患之且夫卭莋西僰¶
之與中國並也歴年茲多不可記已(師古曰已語/終之辭也)仁者¶
不以徳來強者不以力并意者殆不可乎(師古曰言古/徃帝王雖有)¶
(仁徳不能招来之雖有強力不/能并吞之以其險逺理不可也)今割齊民以附夷狄弊¶