(從也/用也)順天恤民世世相傳施之無窮天下莫不咸嘉使¶
漢與匈奴鄰敵之國(○劉奉世曰鄰上宜/有有字不然衍使字)匈奴處北地¶
寒殺氣早降故詔吏遺單于秫糵金帛綿絮它物歲有¶
數今天下大安萬民熙熙(師古曰/和樂貌)獨朕與單于為之父¶
母朕追念前事薄物細故謀臣計失皆不足以離昆弟¶
之驩(師古曰細/故小事也)朕聞天不頗覆地不偏載(師古曰頗亦/偏也普何反)¶
朕與單于皆捐細故俱蹈大道也(師古曰捐棄也○/劉敞曰衍也字)墮¶
壞前惡以圖長久(師古曰墮毁也圖/謀也墮音火規反)使兩國之民若一¶