者也酒食之㑹所以行禮樂也(○劉攽曰多樂字○陽/夏公曰古語多此類非)¶
(衍字/也)今郡國二千石或擅為苛禁禁民嫁娶不得具酒¶
食相賀召由是廢鄉黨之禮令民亡所樂非所以導民¶
也詩不云乎民之失徳乾餱以愆(師古曰小雅伐木之/詩也餱食也愆過也)¶
(言人無㤙徳不相飲食則闕乾餱/之事為過惡也乾音干餱音侯)勿行苛政冬十一月¶
匈奴呼遬累單于帥衆来降(師古曰遬古速/字累音力追反)封為列侯¶
十二月平通侯楊惲(師古曰惲/音於吻反)坐前為光禄勲有罪免¶
為庶人不悔過怨望大逆不道要斬¶