廼從之遂下詔曰珠厓虜殺吏民背畔為逆今廷議者¶
或言可擊或言可守或欲棄之其指各殊朕日夜惟思¶
議者之言羞威不行則欲誅之狐疑辟難則守屯田(師/古)¶
(曰辟讀曰避/次下亦同)通于時變則憂萬民夫萬民之饑餓與逺¶
蠻之不討危孰大焉且宗廟之祭凶年不備況乎辟不¶
嫌之辱哉今關東大困倉庫空虚無以相贍又以動兵¶
非特勞民凶年隨之其罷珠厓郡民有慕義欲内屬便¶
處之(師古曰欲有來入内郡/者所至之處即安置也)不欲勿彊珠厓由是罷捐¶