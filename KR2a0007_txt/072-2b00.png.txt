(君平子真/皆其字也)皆修身自保非其服弗服非其食弗食成帝¶
時元舅大将軍王鳳以禮聘子真子真遂不詘而終君¶
平卜筮於成都市以為卜筮者賤業而可以惠衆人有¶
邪惡非正之問則依蓍龜為言利害與人子言依於孝¶
與人弟言依於順與人臣言依於忠各因埶導之以善¶
從吾言者已過半矣裁日閲數人(師古曰裁與/才同閲歴也)得百錢¶
足自養則閉肆下簾而授老子(師古曰肆者市也/列所坐之處也)博覧¶
亡不通依老子嚴周之指著書十萬餘言(師古曰嚴/周即荘周)揚¶