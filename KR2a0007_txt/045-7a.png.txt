淮陰侯謀反被誅臨死歎曰悔不用蒯通之言死於女¶
子之手高帝曰是齊辯士蒯通廼詔齊召蒯通通至上¶
欲亨之曰若教韓信反何也(師古曰/若汝也)通曰狗各吠非其¶
主當彼時臣獨知齊王韓信非知陛下也且秦失其鹿¶
(張晏曰以/鹿喻帝位)天下共逐之高材者先得天下匈匈爭欲為¶
陛下所為顧力不能(師古曰/顧念也)可殫誅邪(師古曰/殫盡也)上廼赦¶
之至齊悼惠王時曹參為相禮下賢人請通為客初齊¶
王田榮怨項羽謀舉兵畔之刼齊士不與者死(師古曰/劫而取)¶