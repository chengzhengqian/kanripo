史中丞陳咸相善共毁中書令石顯為顯所䧟咸減死¶
髠章免官成帝立徵章為諫大夫遷司隸校尉大臣貴¶
戚敬憚之王尊免後代者不稱職章以選為京兆尹時¶
帝舅大將軍王鳳輔政章雖為鳳所舉非鳳專權不親¶
附鳳㑹日有蝕之章奏封事召見言鳳不可任用宜更¶
選忠賢上初納受章言後不忍退鳳章由是見疑遂為¶
鳳所陷罪至大逆語在元后傳初章為諸生學長安獨¶
與妻居章疾病無被卧牛衣中(師古曰牛衣編亂麻為/之即今俗呼為龍具者)¶