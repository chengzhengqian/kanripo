(三年溺會齊師伐衛疾其專命故貶而/去族天子救衛而溺伐之故云犯王命)嚴弗能止卒從¶
而伐衛逐天王所立(師古曰謂/放黔牟也)不義至甚而自以為功¶
民去其上政繇下作尤著故星隕於魯天事常象也成¶
帝永始二年二月癸未夜過中星隕如雨長一二丈繹¶
繹未至地滅(師古曰繹/繹光采貎)至雞鳴止谷永對曰日月星辰¶
燭臨下土其有食隕之異則遐邇幽隠靡不咸睹星辰¶
附離于天猶庶民附離王者也王者失道綱紀廢頓下¶
將叛去故星叛天而隕以見其象春秋記異星隕最大¶