(布/之)諸侯王自以骨肉至親先帝所以廣封連城犬牙相¶
錯者為盤石宗也(師古曰錯雜也/言其地相交雜)今或無罪為臣下所¶
侵辱有司吹毛求疵(師古曰疵病/也音才斯反)笞服其臣使證其君¶
多自以侵寃建元三年代王登長沙王發中山王勝濟¶
川王明來朝天子置酒勝聞樂聲而泣問其故勝對曰¶
臣聞悲者不可為絫欷(師古曰絫古累字累重/也欷歔欷也音許既反)思者不¶
可為歎息(師古曰言聞欷歎/之聲則悲思益甚)故髙漸離擊筑易水之上¶
荆軻為之低而不食(應劭曰燕太子丹遣荆軻刺秦王/賔客祖於易水之上漸離擊筑士)¶