故盛服先生不用於世忠良切言皆鬰於胷(師古曰/鬰積也)譽¶
䛕之聲日滿於耳虛美熏心實禍蔽塞(師古曰熏氣/烝也音勲)此¶
乃秦之所以亡天下也方今天下賴陛下恩厚亡金革¶
之危飢寒之患父子夫妻勠力安家然太平未洽者獄¶
亂之也夫獄者天下之大命也死者不可復生&KR1247;者不¶
可復屬(師古曰&KR1247;古絶字/屬連也音之欲反)書曰與其殺不辜寧失不經¶
(師古曰虞書大禹謨載咎繇之言辜罪也經常也言人/命至重治獄宜慎寧失不常之過不濫無罪之人所以)¶
(崇寛/恕也)今治獄吏則不然上下相敺以刻為明(師古曰敺/與驅同)¶