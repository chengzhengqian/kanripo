　虢在陕幸雍何以得過虢當是過羙陽之誤按攽及¶
　炎武並疑虢地在陕幸雍不當東行而不知右扶風¶
　自有虢縣也据地理志雍虢羙陽三縣並屬右扶風¶
　虢縣故城在今鳳翔府城南三十五里雍縣即今鳳¶
　翔府治漢帝西幸雍必過虢道里甚明何乃疑周之¶
　虢國東在𢎞農者乎夫漢時於周虢國地置陕縣屬¶
　𢎞農郡固不云虢縣也本文不誤¶
白馬三老朱英等○地理志東郡有白馬縣今滑縣也¶