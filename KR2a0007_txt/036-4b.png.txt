季父不吾與我起先取季父矣(師古曰不吾與/言不與我同心)休侯懼¶
乃與母太夫人奔京師(臣瓚曰侯母/號太夫人)二十一年春景帝¶
之三年也削書到遂應吳王反其相張尚太傅趙夷吾¶
諌不聼遂殺尚夷吾起兵會吳西攻梁破棘壁至昌邑¶
南與漢將周亞夫戰漢絶吳楚糧道士饑吳王走戊自¶
殺軍遂降漢漢已平吳楚景帝乃立宗正平陸侯禮為¶
楚王奉元王後是為文王四年薨(○宋祁云一/本作三年)子安王¶
道嗣二十五年薨(○宋祁云越本作/二年别本作三年)子襄王注嗣十四¶