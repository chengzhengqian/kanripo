(師古曰地十倍於/秦衆百倍於秦)今夫讒䛕之臣為大王計者不論骨¶
肉之義民之輕重國之大小以為吳禍(師古曰言勸王/之反則於吳為)¶
(禍/也)此臣所以為大王患也夫舉吳兵以訾於漢(李竒曰/訾量也)¶
(師古曰音/子私反)譬猶蠅蚋之附羣牛腐肉之齒利劒鋒接必¶
無事矣(師古曰蚋蚊屬也齒謂當/之也蚋音芮又音人悦反)天子聞吳率失職諸¶
侯願責先帝之遺約(師古曰失職謂被/削黜失其常分)今漢親誅其三¶
公以謝前過是大王之威加於天下而功越於湯武也¶
夫吳有諸侯之位而實富於天子有隱匿之名而居過¶