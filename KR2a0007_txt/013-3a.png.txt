(變也烈謂/餘烈也)今漢獨收孤秦之弊鐫金石者難為功摧枯¶
朽者易為力(師古曰鐫琢石/也音子全反)其埶然也故據漢受命譜¶
十八王月而列之天下一統廼以年數(應劭曰譜音補/項羽為西楚霸)¶
(王為天下主命立十八王王高祖於蜀漢漢元年諸王/畢封各就國始受命之元故以冠表焉張晏曰時天下)¶
(未定參錯變易不可以年紀故/列其月五年誅籍乃以年紀焉)訖于孝文異姓盡矣¶