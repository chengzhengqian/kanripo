為太守患其俗多朋黨故構㑹吏民令相告訐(師古曰/構結也)¶
一切以為聰明潁川由是以為俗民多怨讎延夀欲改¶
更之教以禮讓恐百姓不從乃歴召郡中長老為郷里¶
所信向者數十人設酒具食親與相對接以禮意人人¶
問以謡俗民所疾苦(師古曰謡俗謂閭里/歌謡政教善惡也)為陳和睦親¶
愛銷除怨咎之路長老皆以為便可施行因與議定嫁¶
娶喪祭儀品略依古禮不得過法延夀於是令文學校¶
官諸生皮弁執俎豆(師古曰校亦/學也音效)為吏民行䘮嫁娶禮¶