諡曰定侯子顯嗣甘露中有罪削爵為關内侯官至衞¶
尉太僕始顯少為諸曹嘗從祠髙廟至夕牲日乃使出¶
取齋衣(師古曰未祭一日其夕/展視牲具謂之夕牲)丞相吉大怒謂其夫人¶
曰宗廟至重而顯不敬慎亡吾爵者必顯也夫人為言¶
然後乃已(師古曰免/其罪罰也)吉中子禹為水衡都尉少子髙為¶
中壘校尉元帝時長安士伍尊上書(師古曰先嘗有爵/經奪免之而與士)¶
(卒為伍故稱士/伍其人名尊)言臣少時為郡邸小吏竊見孝宣皇帝¶
以皇曾孫在郡邸獄(○宋祁曰景祐本作孝武無以皇/字淳化本作孝武非江浙本曾孫)¶