賊不解散將遣大司空將百萬之師征伐劋絶之矣(師/古)¶
(曰劋截也/音子小反)遣七公幹士隗囂等七十二人分下赦令曉¶
諭云囂等既出因逃亡矣四月世祖與王常等别攻潁¶
川下昆陽郾定陵(師古曰三縣之名/也郾音一扇反)莽聞之愈恐遣大¶
司空王邑馳𫝊之雒陽(師古曰𫝊/音張戀反)與司徒王尋發衆郡¶
兵百萬號曰虎牙五威兵平定山東得顓封爵政决於¶
邑除用徴諸明兵法六十三家術者各持圗書受器械¶
備軍吏傾府庫以遣邑多齎珍寳猛獸欲視饒富用怖¶