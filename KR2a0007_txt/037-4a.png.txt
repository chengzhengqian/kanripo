及曹丘生歸欲得書請布(師古曰欲得竇長君/書與布為己紹介也)竇長君¶
曰季將軍不説足下(師古曰説/讀曰悦)足下無往固請書遂行¶
使人先發書(師古曰使人先致/書於布發視也)布果大怒待曹丘曹丘¶
至則揖布曰楚人諺曰得黄金百不如得季布諾(師古/曰諺)¶
(傳/也)足下何以得此聲梁楚之間哉且僕與足下俱楚人¶
使僕游揚足下名於天下顧不美乎(師古曰/顧念也)何足下距¶
僕之深也布乃大説(師古曰説/讀曰悦)引入留數月為上客厚¶
送之布名所以益聞者曹丘揚之也布弟季心氣蓋關¶