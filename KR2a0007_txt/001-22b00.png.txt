公不可不告亡去不義乃與項伯俱見沛公沛公與伯¶
約為㛰姻曰吾入關秋豪無所敢取(文穎曰豪秋乃成/好舉盛而言也師)¶
(古曰豪成之時端極纎/細適足諭小非言其盛)籍吏民封府庫待將軍(師古曰/籍謂為)¶
(簿/籍)所以守關者備他盗也日夜望將軍到豈敢反邪願¶
伯明言不敢背德項伯許諾即夜復去戒沛公曰旦日¶
不可不早自來謝項伯還具以沛公言告羽因曰沛公¶
不先破關中兵公巨能入乎(服䖍曰巨音渠猶未應得/入也師古曰服説非也巨)¶
(讀曰詎詎/猶豈也)且人有大功擊之不祥不如因善之羽許諾¶