士出營外為陳前行持㦸盾後行持弓弩(師古曰行並/音胡剛反)¶
令曰聞鼔聲而縱聞金聲而止(師古曰金謂鉦也/一名鐲鐲音濁)虜見¶
漢軍少直前就營陵搏戰攻之(如淳曰手/對戰也)千弩俱發應¶
弦而倒虜還走上山漢軍追擊殺數千人單于大驚召¶
左右地兵八萬餘騎攻陵陵且戰且引南行數日抵山¶
谷中(師古曰抵當也/至也其下亦同)連戰士卒中矢傷三創者載輦兩¶
創者將車一創者持兵戰陵曰吾士氣少衰而鼓不起¶
者何也(師古曰擊鼔進士而士氣不起也一曰/士卒以有妻婦故聞鼔音而不時起也)軍中豈¶