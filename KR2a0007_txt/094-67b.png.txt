以十萬衆横行匈奴中季布曰噲可斬也妄阿順指於¶
是大臣權書遺之(師古曰以權道為/書順辭以答之)然後匈奴之結觧¶
中國之憂平及孝文時匈奴侵暴北邊候騎至雍甘泉¶
京師大駭發三將軍屯細栁棘門覇上以備之數月廼¶
罷孝武即位設馬邑之權欲誘匈奴使韓安國將三十¶
萬衆徼於便墬(師古曰徼要也音/工堯反墬古地字)匈奴覺之而去徒費¶
財勞師一虜不可得見况單于之面乎其後深惟社稷¶
之計規恢萬載之䇿(師古曰/恢大也)廼大興師數十萬使衛青¶