而水多湍石不可漕其後嚴熊言臨晉民願穿洛以溉¶
重泉以東萬餘頃故惡地(師古曰臨晉重泉皆馮/翊之縣也洛即漆沮水)誠即¶
得水可令畝十石於是為發卒萬人穿渠自徴引洛水¶
至商顔下(應劭曰徵在馮翊商顔山名也師古曰徴音/懲即今所謂澄城也商顔商山之顔也謂之)¶
(顔者譬人之顔額也亦猶山領象人之頸領○劉奉世/曰洛水南入渭商山乃在渭水之南甚逺何由穿渠至)¶
(其下也盖自别一/山名顔説失之)岸善崩(如淳曰洛水岸也師/古曰善崩言憙崩也)乃鑿井¶
深者四十餘丈往往為井井下相通行水水隤以絶商¶
顔(師古曰下/流曰隤)東至山領十餘里間井渠之生自此始穿¶