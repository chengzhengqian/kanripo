誼舍止於坐隅(師古曰坐/音才臥反)服似鴞(晉灼曰異物志曰有/鳥小雞體有文色土)¶
(俗因形名之曰服不能逺飛行不出域/也○宋祁曰注文鳥字下疑有如字)不祥鳥也誼既¶
以適居長沙長沙卑濕誼自傷悼以為壽不得長廼為¶
賦以自廣其辭曰單閼之歳四月孟夏(應劭曰太歳在/卯為單閼師古)¶
(曰閼音一葛反○/宋祁曰單音禪)庚子日斜服集余舍(孟康曰日/斜日昳時)止于¶
坐隅貌甚閒暇(師古曰閒/讀曰閑)異物來崪私怪其故(孟康曰/崪音萃)¶
(萃聚/集也)發書占之䜟言其度(師古曰䜟驗也有徵驗/之書也䜟音初禁反)曰野¶
鳥入室主人將去問于子服余去何之(師古曰子服者/言加其美稱也)¶