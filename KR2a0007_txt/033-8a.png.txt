尺五寸項梁立楚懐王燕齊趙魏皆已前王唯韓無有¶
後故立韓公子橫陽君成為韓王欲以撫定韓地項梁¶
死定陶成犇懐王(師古曰犇/古奔字)沛公引兵擊陽城使張良¶
以韓司徒徇韓地得信以為韓將將其兵從入武闗沛¶
公為漢王信從入漢中乃説漢王曰項王王諸將王獨¶
居此遷也士卒皆山東人竦而望歸及其蠭東鄉可以¶
争天下(鄭氏曰及軍中將士氣鋒也師古曰髙紀及韓/彭英盧傳皆稱斯説是楚王韓信之辭而此傳)¶
(復云韓王信之語豈史家謬錯乎將二人所勸大/指實同也竦謂引領舉足也蠭與鋒同鄉讀曰嚮)漢王¶