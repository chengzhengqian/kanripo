霿亂明年以心疾崩近心腹之痾凶短之極者也昭二¶
十五年春魯叔孫昭子聘于宋元公與燕飲酒樂語相¶
泣也(師古曰昭子叔孫婼也元公宋/平公子也相泣相對而俱泣也)樂祁佐(師古曰樂/祁宋司城)¶
(子梁也/佐佐酒)告人曰今兹君與叔孫其皆死乎吾聞之哀樂¶
而樂哀皆喪心也(師古曰哀樂可樂而反哀也樂/哀可哀而反樂也喪失之也)心之¶
精爽是謂魂魄魂魄去之何以能久冬十月叔孫昭子¶
死十一月宋元公卒昭帝元鳳元年九月燕有黄䑕衘¶
其尾舞王宫端門中往視之䑕舞如故王使夫人以酒¶