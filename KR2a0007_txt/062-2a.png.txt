分散或在衛或在趙或在秦其在衛者相中山(張晏曰/司馬喜)¶
(為中/山相)在趙者以傳劔論顯(服䖍曰世善劔也師古曰劔/論劔術之論也論音來頓反)¶
蒯聵其後也(如淳曰刺客傳之蒯聵也師/古曰蒯苦怪反聵五怪反)在秦者錯與¶
張儀爭論(應劭曰秦惠王欲伐蜀張儀曰不如伐韓司/馬錯以當先伐蜀惠王從之起兵伐蜀取之)¶
(師古曰錯/音千各反)於是惠王使錯將兵伐蜀遂㧞因而守之(蘓/林)¶
(曰為/郡守)錯孫蘄(師古曰/音祈)事武安君白起而少梁更名夏陽¶
蘄與武安君阬趙長平軍(文穎曰趙孝成/王時趙括為将)還而與之俱¶
賜死杜郵(李竒曰地名在咸陽西/十里師古曰郵音尤)葬於華池(晉灼曰池/名也在鄠)¶