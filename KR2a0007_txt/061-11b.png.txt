以廣利為貳師将軍發屬國六千騎及郡國惡少年數¶
萬人以徃(師古曰惡少年/謂無行義者)期至貳師城取善馬故號貳¶
師将軍故浩侯王恢使道軍既西過鹽水當道小國各¶
堅城守不肯給食攻之不能下下者得食不下者數日¶
則去比至郁成(師古曰比/音必寐反)士財有數千皆飢罷(師古曰/財與才)¶
(同罷讀/曰疲)攻郁成城郁成距之所殺傷甚衆貳師将軍與¶
左右計至郁成尚不能舉况至其王都乎引而還徃來¶
二嵗至敦煌士不過什一二(師古曰十人之/中一二人得還)使使上書¶