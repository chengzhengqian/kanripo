(曰五家為伍伍人者/各其同伍之人也)雜舉長安中輕薄少年惡子(師古/曰惡)¶
(子不承父母教命者○宋祁/曰注文承字下當有籍字)無市籍商販作務而鮮衣¶
凶服被鎧扞持刀兵者悉籍記之(師古曰凶服危險之/服鎧甲也扞臂衣也)¶
(籍記為名/籍以記之)得數百人賞一朝㑹長安吏車數百兩分行¶
收捕皆劾以為通行飲食群盗(師古曰飲音於/禁反食讀曰飤)賞親閲¶
見十置一(師古曰/置放也)其餘盡以次内虎穴中百人為輩覆¶
以大石數日壹發視皆相枕籍死便輿出瘞寺門桓東¶
(如淳曰瘞埋也舊亭𫝊於四角靣百歩築土四方上有/屋屋上有柱出高丈餘有大板貫柱四出名曰桓表縣)¶