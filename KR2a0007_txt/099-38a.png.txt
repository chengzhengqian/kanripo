嬰年二嵗託以為卜相最吉是月前煇光謝囂奏武功¶
長孟通浚井得白石(師古曰浚抒治之也囂音許/驕反浚音峻抒音直吕反)上圓¶
下方有丹書著石(師古曰著/音直略反)文曰告安漢公莽為皇帝¶
符命之起自此始矣莽使羣公以白太后太后曰此誣¶
㒺天下不可施行太保舜謂太后事已如此無可奈何¶
沮之力不能止(師古曰沮壊/也音才汝反)又莽非敢有它但欲居攝¶
以重其權填服天下耳(師古曰填/音竹刃反)太后聴許舜等即共¶
令太后下詔曰蓋聞天生衆民不能相治為之立君以¶