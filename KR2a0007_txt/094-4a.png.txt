(王嘗處之/因號襄城)初襄王欲伐鄭故取翟女為后與翟共伐鄭¶
已而黜翟后翟后怨而襄王繼母曰惠后有子帶欲立¶
之於是惠后與翟后子帶為内應開戎翟戎翟以故得¶
入破逐襄王而立子帶為王於是戎翟或居於陸渾(師/古)¶
(曰今伊闕南陸/渾山川是其地)東至於衛侵盗尤甚周襄王既居外四¶
年廼使使告急於晉晉文公初立欲脩覇業廼興師伐¶
戎翟誅子帶迎内襄王于雒邑當是時秦晉為彊國晉¶
文公攘戎翟居于西河圜洛之間(晉灼曰圜音嚚三倉/作圁地理志圜水出)¶