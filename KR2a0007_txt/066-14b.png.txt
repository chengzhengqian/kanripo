令宣持單于使者語視諸將軍中朝二千石(師古曰謂/譯者所録)¶
(也視讀/曰示)惲曰冒頓單于得漢羙食好物謂之殠惡單于¶
不來明甚(師古曰時使者云單于/欲来朝故惲云不來)惲上觀西閣上畫人¶
指桀紂畫謂樂昌侯王武曰天子過此一二問其過可¶
以得師矣(師古曰過此謂經過此也/問其過謂桀紂之過惡)畫人有堯舜禹湯¶
不稱而舉桀紂惲聞匈奴降者道單于見殺惲曰得不¶
肖君大臣為畫善計不用自令身無處所(師古曰無處/所謂死滅也)¶
若秦時但任小臣誅殺忠良竟以滅亡令親任大臣即¶