賂遺賞賜亦絫鉅萬(師古曰絫古累/字也其下亦同)多畜妻妾淫於聲¶
色不奉法度初許皇后坐執左道廢處長定宫而后姊¶
孊為龍雒思侯夫人(晉灼曰/孊音靡)寡居長與孊私通因取為¶
小妻許后因孊賂遺長欲求復為倢伃長受許后金錢¶
乘輿服御物前後千餘萬詐許為白上立以為左皇后¶
孊每入長定宫輒與孊書戲侮許后嫚易無不言(師古/曰嫚)¶
(褻汙也易輕也/易音弋豉反)交通書記賂遺連年是時帝舅曲陽侯¶
王根為大司馬票騎將軍輔政數嵗久病數乞骸骨長¶