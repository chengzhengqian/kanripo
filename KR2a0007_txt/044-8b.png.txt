名奈何上曰吾特苦之耳令復之(師古曰暫困苦之令/其自悔即追還也復)¶
(音扶/目反)淮南王謂侍者曰誰謂乃公勇者吾以驕不聞過¶
故至此廼不食而死縣傳者不敢發車封(孟康曰檻/車有封也)至¶
雍(師古曰雍/扶風雍縣)雍令發之以死聞上悲哭謂爰盎曰吾不¶
從公言卒亡淮南王盎曰淮南王不可奈何願陛下自¶
寛上曰為之奈何曰獨斬丞相御史以謝天下廼可上¶
即令丞相御史逮諸縣傳淮南王不發封餽侍者(師古/曰逮)¶
(追捕之也餽/亦饋字耳)皆棄市廼以列侯葬淮南王于雍置守冢¶