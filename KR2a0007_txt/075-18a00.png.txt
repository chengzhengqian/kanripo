(子時十二時也/日加之行過也)辰疏而時精其效同功必參五觀之然¶
後可知故曰察其所繇省其進退(師古曰繇/與由同)參之六合¶
五行則可以見人性知人情難用外察從中甚明故詩¶
之為學情性而已五性不相害六情更興廢(師古曰更/音工衡反)¶
(○宋祁曰興/疑作與字)觀性以歴(張晏曰性謂五行也歴謂日也/晉灼曰翼氏五性肝性静静行)¶
(仁甲己主之心性躁躁行禮丙辛主之脾性力力行信/戊癸主之肺性堅堅行義乙庚主之腎性智智行敬丁)¶
(壬主/之也)觀情以律(張晏曰情謂廉貞寛大公正姦/邪隂賊貪狼也律十二律也)明主所¶
宜獨用難與二人共也故曰顯諸仁臧諸用(師古曰易/上繫之辭)¶