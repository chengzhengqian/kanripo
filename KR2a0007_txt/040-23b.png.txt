陵陵曰髙皇帝刑白馬而盟曰非劉氏而王者天下共¶
擊之今王呂氏非約也太后不説(師古曰説/讀曰悦)問左丞相¶
平及絳侯周勃等皆曰髙帝定天下王子弟今太后稱¶
制欲王昆弟諸呂無所不可太后喜罷朝陵讓平勃曰¶
始與髙帝唼血而盟諸君不在邪(師古曰唼小歠也音/所甲反○宋祁云浙)¶
(本無/而字)今髙帝崩太后女主欲王呂氏諸君縱欲阿意背¶
約何面目見髙帝於地下乎平曰於面折廷爭臣不如¶
君(師古曰廷爭謂/當朝廷而諫爭)全社稷安劉氏後君亦不如臣陵無¶