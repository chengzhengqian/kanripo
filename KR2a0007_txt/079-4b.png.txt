(謂暴/字)往者數不料敵(師古曰料/量也音聊)而師至於折傷再三發¶
軵(如淳曰軵推也淮南子曰内郡軵車而餉音/而隴反○宋祁曰注文而隴字疑是如腫字)則曠日¶
煩費威武虧矣今反虜無慮三萬人法當倍用六萬人¶
(師古曰無慮舉凡之言/也無小思慮而大計也)然羌戎弓矛之兵耳器不犀利¶
(如淳曰今俗刀兵利為犀晉/灼曰犀堅也師古曰晉説是)可用四萬人一月足以決¶
丞相御史兩將軍皆以為民方收斂時未可多發萬人¶
屯守之且足奉世曰不可天下被飢饉士馬羸耗(師古/曰耗)¶
(減也音/呼到反)守戰之備久廢不簡(師古曰簡謂選揀○宋祁/曰注文揀字疑是練字)¶