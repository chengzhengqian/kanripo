四年春三月起德陽宮(臣瓉曰是景帝廟也帝自作之/諱不言廟故言宮西京故事云)¶
(景帝廟/為德陽)御史大夫綰奏禁馬高五尺九寸以上齒未平¶
不得出關(服虔曰綰衞綰也/馬十嵗齒下平)夏蝗秋赦徒作陽陵者死¶
罪欲腐者許之(蘇林曰宮刑其創腐臭故曰腐也如淳/曰腐宮刑也丈夫割埶不能復生子如)¶
(腐木不生實師古/曰如説是腐音輔)十月戊午日有蝕之(劉攽曰此年紀/事十月在年終)¶
(亦/誤)¶
五年夏立皇子舜為常山王六月赦天下賜民爵一級¶
秋八月己酉未央宮東闕災更名諸侯丞相為相(師古/曰亦)¶