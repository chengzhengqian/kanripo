董仲舒劉向以為此二宫不當立違禮者也哀公又以¶
季氏之故不用孔子孔子在陳聞魯災曰其桓釐之宫¶
乎以為桓季氏之所出釐使季氏世卿者也四年六月¶
辛丑亳社災(師古曰亳/社殷社也)董仲舒劉向以為亡國之社所¶
以為戒也(師古曰存其社者欲使/君常思敬慎懼危亡也)天戒若曰國將危亡¶
不用戒矣春秋火災屢於定哀之間不用聖人而縱驕¶
臣將以亡國不明甚也一曰天生孔子非為定哀也蓋¶
失禮不明火災應之自然象也髙后元年五月丙申趙¶