之曰乃公教戒汝汝反睡不聼吾言何也咸叩頭謝曰¶
具曉所言大要教咸讇也(師古曰大要大歸/也讇古諂字也)萬年廼不¶
復言萬年死後元帝擢咸為御史中丞總領州郡奏事¶
課第諸刺史内執法殿中公卿以下皆敬憚之是時中¶
書令石顯用事顓權咸頗言顯短顯等恨之時槐里令¶
朱雲殘酷殺不辜有司舉奏未下(師古曰天子/未下其章也)咸素善¶
雲雲從刺候教令上書自訟(晉灼曰雲從咸刺探伺候/事之輕重咸因教令上書)¶
於是石顯微伺知之白奏咸漏泄省中語下獄掠治(師/古)¶