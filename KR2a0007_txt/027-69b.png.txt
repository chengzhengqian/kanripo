樂見舞者趙飛燕而幸之故曰燕燕尾涎涎美好貎也¶
張公子謂富平侯也木門倉琅根謂宫門銅鍰(師古曰/門之鋪)¶
(首及銅鍰也銅色青故曰倉琅鋪/首銜環故謂之根鍰讀與環同)言將尊貴也後遂立¶
為皇后弟昭儀賊害後宫皇子卒皆伏辜所謂燕飛來¶
啄皇孫皇孫死燕啄矢者也成帝時謌謡又曰邪徑敗¶
良田讒口亂善人桂樹華不實黄爵巢其顛故為人所¶
羡今為人所憐桂赤色象漢家華不實無繼嗣也王莽¶
自謂黄象黄爵巢其顛也嚴公十七年冬多麋劉歆以¶