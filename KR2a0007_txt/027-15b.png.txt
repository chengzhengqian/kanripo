(姬所生謂/之栗太子)以罪徵詣中尉自殺丞相條侯周亞夫以不¶
合㫖稱疾免後二年下獄死武帝建元六年六月丁酉¶
遼東髙廟災四月壬子髙園便殿火董仲舒對曰春秋¶
之道舉往以明來是故天下有物視春秋所舉與同比¶
者(師古曰比類/也音必寐反)精微眇以存其意通倫類以貫其理天¶
地之變國家之事粲然皆見亡所疑矣按春秋魯定公¶
哀公時季氏之惡已孰(師古曰/孰成也)而孔子之聖方盛夫以¶
盛聖而易孰惡季孫雖重魯君雖輕其勢可成也故定¶