月在策鶉火中必是時也冬十二月丙子滅虢言歴者¶
以夏時故周十二月夏十月也是嵗嵗在大火故傳曰¶
晉侯使寺人披伐蒲重耳奔狄(師古曰晉侯謂獻公也/寺人奄人也披其名也)¶
(蒲晉邑也公子重耳之所居獻公用驪姬之䜛故令披/伐之而重耳懼罪出奔也事見春秋左氏傳及國語)¶
董因曰君之行嵗在大火(師古曰董因晉史也本周太/史辛有之後以董主史官故)¶
(爲董氏因/其名也)後十二年釐之十六嵗嵗在夀星故傳曰重¶
耳處狄十二年而行過衛五鹿乞食於壄人壄人舉凷¶
而與之子犯曰天賜也後十二年必獲此土嵗復於夀¶