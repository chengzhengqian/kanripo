青薨諡曰烈侯子伉嗣六年坐法免自青圍單于後十¶
四嵗而卒竟不復擊匈奴者以漢馬少又方南誅兩越¶
東伐朝鮮擊羌西南夷以故久不伐胡初青既尊貴而¶
平陽侯曹夀有惡疾就國長公主問列侯誰賢者左右¶
皆言大將軍主笑曰此出吾家常騎從我奈何左右曰¶
於今尊貴無比於是長公主風白皇后(師古曰風/讀曰諷)皇后¶
言之上廼詔青尚平陽主(如淳曰本陽信長公主也為/平陽侯所尚故稱平陽主)¶
與主合葬起冢象廬山云(師古曰在茂陵東次去病冢/之西相併者是也○宋祁云)¶