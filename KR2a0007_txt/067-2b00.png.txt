亡形亡聲廼合道情夫飾外以華衆厚𦵏以鬲真(師古/曰鬲)¶
(與隔同其/後並類此)使歸者不得至化者不得變是使物各失其¶
所也且吾聞之精神者天之有也形骸者地之有也(師/古)¶
(曰文子稱天氣為魂延陵季子/云骨肉下歸於土是以云然)精神離形各歸其真故¶
謂之鬼鬼之為言歸也其尸塊然獨處豈有知哉(師古/曰塊)¶
(音口/對反)裹以幣帛鬲以棺槨支體絡束口含玉石欲化不¶
得鬱為枯腊千載之後棺槨朽腐廼得歸土就其真宅¶
繇是言之焉用久客(師古曰言不用久為/客也繇讀與由同)昔帝堯之𦵏¶