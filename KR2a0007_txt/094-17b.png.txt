且禮義之敝上下交怨而室屋之極生力屈焉(師古曰/言忠信)¶
(衰薄强為禮義故其末流怨恨彌起棟宇之作土/木競勝勞役既重所以力屈屈盡也屈音其勿反)夫力¶
耕桑以求衣食(師古曰力/謂竭力也)築城郭以自備故其民急則¶
不習戰攻緩則罷於作業(師古曰罷/讀曰疲)嗟土室之人顧無¶
喋喋佔佔冠固何當(師古曰嗟者嘆愍之言喋喋利口/也佔佔衣裳貌也言漢人且當思)¶
(念無為喋喋佔佔耳雖自謂著冠/何所當益也喋音牒佔音昌占反)自是之後漢使欲辯¶
論者中行説輒曰漢使毋多言顧漢所輸匈奴繒絮米¶
糵令其量中必善美而已(師古曰顧念也中猶滿也量/中者滿其數也中音竹仲反)¶