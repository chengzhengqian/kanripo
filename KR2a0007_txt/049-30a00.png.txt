何以言其無能為也盎對曰呉銅鹽之利則有之安得¶
豪桀而誘之誠令呉得豪桀亦且輔而為誼不反矣呉¶
所誘皆亡頼子弟亡命鑄錢姦人故相誘以亂錯曰盎¶
䇿之善上問曰計安出盎對曰願屏左右上屏人獨錯¶
在盎曰臣所言人臣不得知廼屏錯錯趨避東箱甚恨¶
(○宋祁曰一本/恨字下有之字)上卒問盎(師古曰/卒竟也)對曰呉楚相遺書言¶
髙皇帝王子弟各有分地(師古曰分/音扶問反)今賊臣鼂錯擅適¶
諸侯削奪之地(師古曰適/讀曰謫)以故反名為西共誅錯復故¶