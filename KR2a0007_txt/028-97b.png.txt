王室多故何所可以逃死史伯曰四方之國非王母弟¶
甥舅則夷狄不可入也其濟洛河潁之間乎(師舌曰濟/音子禮反)¶
子男之國虢會為大(師古曰會讀曰鄶字或作檜檜國/在豫州外方之北滎嶓之南溱洧)¶
(之間妘/姓之國)恃埶與險崈侈貪冒(師古曰冒蒙/也蔽於義理)君若寄帑與¶
賄周亂而敝必將背君(師古曰帑讀與/孥同謂妻子也)君以成周之衆¶
奉辭伐罪亡不克矣公曰南方不可乎對曰夫楚重黎¶
之後也黎為髙辛氏火正昭顯天地以生柔嘉之材姜¶
嬴荆芊實與諸姬代相干也(師古曰代遞/也干犯也)姜伯夷之後¶