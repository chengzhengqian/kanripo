害其霜附木不下地佞人依刑兹謂私賊其霜在草根¶
土隙間不教而誅兹謂虐其霜反在草下元帝永光元¶
年三月隕霜殺桑九月二日隕霜殺稼天下大飢是時¶
中書令石顯用事専權與春秋定公時隕霜同應成帝¶
即位顯坐作威福誅釐公二十九年秋大雨雹劉向以¶
為盛陽雨水温煖而湯熱陰氣脅之不相入則轉而為¶
雹盛陰雨雪凝滯而冰寒陽氣薄之不相入則散而為¶
霰(師古曰霰雨雪/雜下音先見反)故沸湯之在閉器而湛於寒泉則為¶