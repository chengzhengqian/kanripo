(四/也)忠臣進諌上或亂不聼今髙后崩皇帝春秋富(師古/曰言)¶
(年幼也比之於財方/未匱竭故謂之富)未能治天下固待大臣諸侯今諸¶
呂又擅自尊官聚兵嚴威劫列侯忠臣撟制以令天下¶
(師古曰撟託也託天/子之制詔也撟音矯)宗廟以危寡人帥兵入誅不當為¶
王者漢聞之相國呂產等遣大將軍潁隂侯灌嬰將兵¶
擊之嬰至滎陽乃謀曰諸呂舉兵關中欲危劉氏而自¶
立今我破齊還報是益呂氏資也乃留兵屯滎陽使人¶
諭齊王及諸侯與連和(師古曰諭/謂曉告也)以待呂氏之變而共¶