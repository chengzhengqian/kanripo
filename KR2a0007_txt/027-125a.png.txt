漢今所起之地山崩川竭星孛又及攝提大角從參至¶
辰(如淳曰孛星尾長及攝提/大角始𤼵於參至辰也)殆必亡矣其後三世亡嗣¶
王莽簒位¶
傳曰皇之不極是謂不建厥咎眊(服䖍曰眊/音老耄)厥罰恒陰¶
厥極弱時則有射妖時則有龍蛇之孽時則有馬禍時¶
則有下人伐上之痾時則有日月亂行星辰逆行皇之¶
不極是謂不建皇君也極中建立也人君貌言視聽思¶
心五事皆失不得其中則不能立萬事失在眊悖故其¶