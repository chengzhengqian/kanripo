後無幾(師古曰無幾謂不多/時也幾音居豈反)右賢王犁汚王四千騎分¶
三隊入日勒屋蘭番和(師古曰皆張掖/縣也番音盤)張掖太守屬國¶
都尉發兵擊大破之得脱者數百人屬國千長義渠王¶
騎士射殺犁汚王(師古曰千長/者千人之長)賜黄金二百斤馬二百¶
匹因封為犁汚王屬國都尉郭忠封成安侯自是後匈¶
奴不敢入張掖其明年匈奴三千餘騎入五原略殺數¶
千人後數萬騎南旁塞獵(師古曰旁/音步浪反)行攻塞外亭障略¶
取吏民去是時漢邊郡㷭火候望精明匈奴為邊宼者¶