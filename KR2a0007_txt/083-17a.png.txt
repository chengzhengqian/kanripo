博復移書曰王卿憂公甚效檄到齎伐閲詣府(師古曰/伐功勞)¶
(也閲所經歴也○蕭該音/義曰字林曰閲其數也)部掾以下亦可用漸盡其餘¶
矣(師古曰部掾/所部之掾也)其操持下皆此類也以高第入守左馮¶
翊滿嵗為真其治左馮翊文理聰明殊不及薛宣而多¶
武譎網絡張設少愛利敢誅殺(師古曰言少仁愛/而不能便利於人)然亦¶
縱舍時有大貸(師古曰縱放也舍置也貸/謂寛假於下也音吐戴反)下吏以此為¶
盡力長陵大姓尚方禁(師古曰姓/尚方名禁)少時嘗盗人妻見斫¶
創著其頰府功曹受賂白除禁調守尉博聞知以它事¶