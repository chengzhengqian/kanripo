又復失其故歩遂匍匐而歸耳(師古曰匍音扶/匐音平北反)恐似此¶
類故不進(師古曰言/不與其書)嗣之行已持論如此叔皮唯聖人¶
之道然後盡心焉(張晏曰固不欲言/父諱舉其字耳)年二十遭王莽敗¶
世祖即位於冀州時隗囂據壟擁衆招輯英俊(師古曰/輯與集)¶
(同○宋祁曰壟/字下當有右字)而公孫述稱帝於蜀漢天下雲擾(師古/曰言)¶
(盜賊擾亂/如雲而起)大者連州郡小者據縣邑囂問彪曰往者周¶
亡戰國並爭天下分裂數世然後廼定其抑者從横之¶
事復起於今乎(師古曰/抑語辭)將承運迭興在於一人也(師古/曰迭)¶