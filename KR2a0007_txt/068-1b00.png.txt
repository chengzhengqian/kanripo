因絶不相聞久之少兒女弟子夫得幸於武帝立為皇¶
后去病以皇后姊子貴幸旣壯大廼自知父為霍中孺¶
未及求問㑹為票騎將軍擊匈奴道出河東河東太守¶
郊迎負弩矢先驅(師古曰郊迎迎於郊界之/上也先驅者導其路也)至平陽傳¶
舎遣吏迎霍中孺中孺趨入拜謁將軍迎拜因跪曰去¶
病不早自知為大人遺體也中孺扶服叩頭(師古曰服/音蒲北反)¶
曰老臣得託命將軍此天力也去病大為中孺買田宅¶
奴婢而去還復過焉廼將光西至長安時年十餘嵗任¶