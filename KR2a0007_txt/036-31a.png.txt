禮合矣(師古曰事/亦見禮記)故仲尼孝子而延陵慈父舜禹忠臣¶
周公弟弟(師古曰弟弟者言弟能/順理也上弟音徒計反)其葬君親骨肉皆微¶
薄矣非茍為儉誠便於體也(○宋祁曰浙/本體作禮)宋桓司馬為¶
石槨仲尼曰不如速朽(李竒曰宋桓魋為石/槨奢泰故激以此言)秦相呂不¶
韋集知略之士而造春秋亦言薄葬之義皆明於事者¶
也(○宋祁曰别本/事字下有情字)逮至吳王闔閭違禮厚葬十有餘年¶
越人發之及秦惠文武昭嚴襄五王(師古曰嚴襄者謂/莊襄始皇父也)¶
皆大作丘隴多其瘞臧(師古曰瘞埋/也音于例反)咸盡發掘暴露甚¶