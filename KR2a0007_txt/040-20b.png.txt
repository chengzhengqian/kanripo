精將弗及而舉兵擊之是趣之戰也(師古曰趣/讀曰促)竊為陛¶
下危之上曰為之奈何平曰古者天子廵狩㑹諸侯南¶
方有雲夢(師古曰楚澤名夢音/莫風反又讀如本字)陛下第出偽游雲夢(師/古)¶
(曰第但也語聲/急也它皆類此)會諸侯於陳陳楚之西界信聞天子以¶
好出游其勢必郊迎謁(師古曰出其/郊逺迎謁也)而陛下因禽之特¶
一力士之事耳(○宋祁云浙本/特字上有此字)髙帝以為然廼發使告¶
諸侯會陳吾將南游雲夢上因隨以行行至陳楚王信¶
果郊迎道中髙帝豫具武士見信即執縛之語在信傳¶