烏北地人習胡俗去其節黥面入廬單于愛之陽許曰¶
吾為遣其太子入質於漢以求和親(師古曰言為王烏/故遣太子入質)¶
漢使楊信使於匈奴是時漢東拔濊貉朝鮮以為郡(師/古)¶
(曰濊與穢同/亦或作薉)而西置酒泉郡以隔絶胡與羌通之路又¶
西通月氏大夏以翁主妻烏孫王以分匈奴西方之援¶
國又北益廣田至眩雷為塞(服䖍曰眩雷地在烏孫/北也眩音州縣之縣)而¶
匈奴終不敢以為言是嵗翕侯信死漢用事者以匈奴¶
已弱可臣從也楊信為人剛直屈彊素非貴臣也(師古/曰屈)¶