(揵以草塞其中乃以土填之有石/以石為之師古曰揵音其偃反)上既臨河決悼功之¶
不成廼作歌曰瓠子決兮將奈何浩浩洋洋慮殫為河¶
(如淳曰殫盡也師古曰浩浩洋洋皆水/盛貌慮猶恐也浩音胡老反洋音羊)殫為河兮地不¶
得寧功無已時兮吾山平(如淳曰恐水漸山使平也韋/昭曰鑿山以填河師古曰韋)¶
(説是也已止也言用/功多不可畢止也)吾山平兮鉅野溢(如淳曰瓠子決/灌鉅野澤使溢)¶
(也/)魚弗鬱兮柏冬日(孟康曰鉅野滿溢則衆魚弗鬱而/滋長廹冬日乃止也師古曰弗鬰)¶
(憂不樂也水長涌溢濊濁不清故魚不樂/又廹於冬日将甚困也柏與廹同弗音佛)正道㢮兮離¶
常流(晉灼曰言河/道皆㢮壊)蛟龍騁兮放逺游歸舊川兮神哉沛¶