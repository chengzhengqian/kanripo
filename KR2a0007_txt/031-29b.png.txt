齊梁諸侯皆大會羽壁垓下軍少食盡漢帥諸侯兵圍¶
之數重羽夜聞漢軍四面皆楚歌廼驚曰漢皆已得楚¶
乎是何楚人多也起飲帳中有美人姓虞氏常幸從駿¶
馬名騅常騎(師古曰蒼白雜毛曰/騅蓋以其色名之)廼悲歌忼慨自為歌¶
詩曰力拔山兮氣盖世時不利兮騅不逝騅不逝兮可¶
奈何虞兮虞兮奈若何(師古曰/若汝也)歌數曲美人和之羽泣¶
下數行左右皆泣莫能仰視於是羽遂上馬戲下騎從¶
者八百餘人(師古曰戲大將之旗也音許冝反又音/許為反漢書通以戲為旌麾及指麾字)夜¶