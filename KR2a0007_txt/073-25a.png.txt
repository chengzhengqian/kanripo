服色立天地之祠建封禪殊官號存周後定諸侯之制¶
永無逆争之心至今累世頼之單于守藩百蠻服從萬¶
世之基也中興之功未有高焉者也高帝建大業為太¶
祖孝文皇帝徳至厚也為文太宗孝武皇帝功至著也¶
為武世宗此孝宣帝所以發徳音也禮記王制及春秋¶
榖梁傳天子七廟諸侯五大夫三士二天子七日而殯¶
七月而葬諸侯五日而殯五月而葬此喪事尊卑之序¶
也與廟數相應其文曰天子三昭三穆與太祖之廟而¶