三十萬衆齎三百日糧同時十道並出窮追匈奴内之¶
于丁令(師古曰逐之遣入/丁令地令音零)因分其地立呼韓邪十五子¶
莽將嚴尤諫曰臣聞匈奴為害所從來乆矣未聞上世¶
有必征之者也後世三家周秦漢征之然皆未有得上¶
䇿者也周得中䇿漢得下䇿秦無䇿焉當周宣王時獫¶
允内侵至於涇陽命將征之盡境而還其視戎狄之侵¶
譬猶蟁蝱之螫敺之而已(師古曰蟁古蚊字也蝱音/盲螫音式亦反敺與驅同)故¶
天下稱明是為中䇿漢武帝選將練兵約齎輕糧深入¶