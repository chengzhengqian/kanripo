燔尞南郊墬用牲右及黍稷瘞于北郊其旦東鄉再拜¶
朝日其夕西鄉再拜夕月然後孝弟之道備而神祇嘉¶
享萬福降輯(師古曰輯/與集同)此天墬合祀㠯祖妣配者也其¶
别樂曰(○宋祁曰邵/本無别字)冬日至於墬上之圜丘奏樂六變¶
則天神皆降夏日至於澤中之方丘奏樂八變則墬祗¶
皆出(師古曰此亦春官大司樂之職也天神之樂圜鍾/為宫黄鍾為角太蔟為徵姑洗為羽雷鼓雷鼗孤)¶
(竹之管雲和之琴瑟雲門之舞地祗之樂函鍾為宫太/蔟為角姑洗為徵南吕為羽靈鼓靈鼗孫竹之管空桑)¶
(之琴瑟咸池之舞先奏是樂以致/其神禮之以玉然後合樂而祭)天墬有常位不得常¶