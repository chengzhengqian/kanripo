王賀賀即位以行淫亂廢光與車騎將軍張安世諸大¶
臣議所立未定吉奏記光曰將軍事孝武皇帝受襁褓¶
之屬任天下之寄(師古曰屬之欲反○宋祁/曰注文之字上當有音字)孝昭皇帝¶
早崩亡嗣海内憂懼欲亟聞嗣主(師古曰亟急/也音居力反)發喪之¶
日以大誼立後(師古曰雖無嫡嗣旁立支/屬令宗廟有奉故云大誼)所立非其人¶
復以大誼廢之(師古曰恐危社/稷故廢黜之)天下莫不服焉方今社¶
稷宗廟羣生之命在將軍之壹舉竊伏聽於衆庻察其¶
所言諸侯宗室在位列者(○宋祁曰位列/浙本作列位)未有所聞於¶