直師丹相善臨御史大夫缺使丹奏咸為姦利請案騐¶
卒不能有所得而方進果自得御史大夫為丞相即時¶
詆欺奏免咸(師古曰/詆誣也)復因紅陽侯事歸咸故郡衆人皆¶
言國家假方進權太甚案師丹行能無異及光禄勲許¶
商被病殘人(服䖍曰/殘癃也)皆但以附從方進常獲尊官丹前¶
親薦邑子丞相史能使巫下神為國求福㡬獲大利(師/古)¶
(曰㡬讀/曰冀)幸賴陛下至眀遣使者毛莫如先考騐卒得其¶
姦皆坐死假令丹知而白之此誣罔罪也不知而白之¶