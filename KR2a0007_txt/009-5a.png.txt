西郡毁落太上皇廟殿壁木飾壊敗豲道縣城郭官寺¶
及民室屋壓殺人衆(師古曰豲道屬天水凡府庭所在/皆謂之寺豲音完壓音烏狎反)¶
山崩地裂水泉涌出天惟降災震驚朕師(師古曰/師衆也)治有¶
大虧咎至於斯夙夜兢兢不通大變深惟鬱悼未知其¶
序(師古曰鬱不通/之意也序次也)間者嵗數不登元元困乏不勝饑寒¶
以䧟刑辟朕甚閔之郡國被地動災甚者無出租賦赦¶
天下有可蠲除減省以便萬姓者條奏毋有所諱丞相¶
御史中二千石舉茂材異等直言極諫之士朕將親覽¶