竒功若泰山嚮若阺隤(師古曰阺音氐巴蜀人名山旁/堆欲墮落曰阺應劭以為天水)¶
(隴氐失之矣氐音丁禮反○宋祁曰蘇林阺音邐迤之/迤弋爾反何承天亦云巴蜀謂山岸傍欲墮者為阺阺)¶
(崩聲聞數百里又龔疇曰按説文巴蜀名岸脅之傍著/欲落&KR2330;者曰氐氐崩聞數百里引揚雄賦嚮若氐隤注)¶
(云承紙切然/則阺當作氐)唯其人之贍知哉亦㑹其時之可為也(師/古)¶
(曰非唯其人贍知/乃㑹時之可為也)故為可為於可為之時則從為不可¶
為於不可為之時則凶夫藺先生收功於章臺(孟康曰/秦昭王)¶
(趙成王飲於此臺藺相如前折昭王也晉灼曰相如獻/璧於此臺師古曰晉説是也謂齎璧入秦秦不與趙地)¶
(相如詭取其璧使人間以歸趙也史記始皇本紀云章/臺在渭南而秦趙㑹飲廼在黽池非章臺也孟説失之)¶