見漢軍而多欲不降者(師古曰恐/被掩覆也)頗遁去去病乃馳入¶
得與渾邪王相見斬其欲亡者八千人遂獨遣渾邪王¶
乘傳先詣行在所盡將其衆度河降者數萬人號稱十¶
萬既至長安天子所以賞賜數十鉅萬封渾邪王萬戸¶
為漯隂侯(如淳曰漯隂平原縣也/師古曰漯音吐合反)封其禆王呼毒尼為¶
下摩侯(文頴曰呼毒/尼胡王名也)䧹疪為煇渠侯(文頴曰䧹音鷹疪/音庇䕃之庇師古)¶
(曰疪音匹履反其字從疒/非庇䕃之庇疒音女革反)禽黎為河綦侯(師古曰功臣/侯表作烏黎)¶
(今此作禽黎/轉寫誤耳)大當戸調雖為常樂侯(師古曰功臣侯表/作稠睢今此傳作)¶