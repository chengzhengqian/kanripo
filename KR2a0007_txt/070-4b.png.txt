功天子以恵奉使克獲遂封恵為長羅侯復遣恵持金¶
幣還賜烏孫貴人有功者恵因奏請龜兹國嘗殺校尉¶
頼丹未伏誅請便道擊之宣帝不許大將軍霍光風恵¶
以便宜從事(師古曰言至前所專/命而行也風讀曰諷)恵與吏士五百人俱¶
至烏孫還過發西國兵二萬人令副使發龜兹東國二¶
萬人烏孫兵七千人從三面攻龜兹兵未合先遣人責¶
其王以前殺漢使狀王謝曰廼我先王時為貴人姑翼¶
所誤耳我無罪恵曰即如此縛姑翼来吾置王(師古曰/置猶放)¶