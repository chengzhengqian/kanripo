(師古曰隠二年紀侯使裂繻來逆女公羊傳曰婚禮不/稱主人主人謂壻也不稱母母不通也殺謂減降也音)¶
(所例/反)昔鄭伯隨姜氏之欲終有叔叚簒國之禍周襄王¶
内迫恵后之難而遭居鄭之危(師古曰解/並在前)漢興吕太后¶
權私親屬又以外孫為孝恵后是時繼嗣不明凡事多¶
晻(師古曰晻/與暗同)晝昏冬雷之變不可勝載竊見陛下行不¶
偏之政毎事約儉非禮不動誠欲正身與天下更始也¶
然嘉瑞未應而日食地震民訛言行籌𫝊相驚恐案春¶
秋災異以指象為言語(師古曰謂天不言但/以景象指意告喻人)故在於得¶