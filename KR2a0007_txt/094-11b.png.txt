冒頓遂引兵去漢亦引兵罷使劉敬結和親之約是後¶
韓信為匈奴將及趙利王黄等數背約侵盗代鴈門雲¶
中居無幾何陳豨反(師古曰無幾何言無/多時也幾音居豈反)與韓信合謀¶
擊代漢使樊噲往擊之復收代鴈門雲中郡縣不出塞¶
是時匈奴以漢將數率衆往降(師古曰即謂韓/信陳豨之屬耳)故冒頓¶
常往來侵盗代地於是髙祖患之廼使劉敬奉宗室女¶
翁主為單于閼氏(師古曰諸王女曰翁/主者言其父自主婚)嵗奉匈奴絮繒¶
酒食物各有數約為兄弟以和親冒頓廼少止後燕王¶