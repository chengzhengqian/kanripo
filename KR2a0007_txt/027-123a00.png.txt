文故河為徙也左氏以為沙麓晉地沙山名也地震而¶
麓崩不書震舉重者也伯陽甫所謂國必依山川山崩¶
川竭亡之徵也不過十年數之紀也至二十四年晉懷¶
公殺於高梁(師古曰懷公謂子圉惠公之子也/文公入國而使殺之高梁晉地)京房易¶
傳曰小人剝廬(師古曰剝卦/上九爻之辭)厥妖山崩兹謂陰乗陽弱¶
勝彊成公五年夏梁山崩榖梁傳曰廱河三日不流(師/古)¶
(曰廱讀/曰壅)晉君帥羣臣而哭之廼流(師古曰從伯宗/用輦者之言)劉向¶
以為山陽君也水陰民也天戒若曰君道崩壞下亂百¶