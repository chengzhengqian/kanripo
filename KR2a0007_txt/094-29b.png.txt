既歸漢使王烏等如匈奴匈奴復讇以甘言(師古曰讇/古諂字)¶
欲多得漢財物紿王烏曰吾欲入漢(師古曰/紿詐也)見天子面¶
相結為兄弟王烏歸報漢漢為單于築邸於長安匈奴¶
曰非得漢貴人使吾不與誠語(師古曰/誠實也)匈奴使其貴人¶
至漢病服藥欲愈之不幸而死漢使路充國佩二千石¶
印綬使送其䘮厚幣直數千金單于以為漢殺吾貴使¶
者廼留路充國不歸諸所言者單于特空紿王烏(師古/曰特)¶
(但/也)殊無意入漢遣太子來質於是匈奴數使竒兵侵犯¶