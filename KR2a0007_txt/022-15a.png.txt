門奏嘉至(李竒曰嘉善也/善神之至也)猶古降神之樂也皇帝入廟¶
門奏永至以為行歩之節猶古采薺肆夏也(劉徳曰歌/樂在逸詩)¶
(師古曰薺音才私反禮經/或作薋又作茨音竝同耳)乾豆上奏登歌(師古曰乾豆/脯羞之屬)¶
獨上歌不以筦弦亂人聲欲在位者徧聞之猶古清廟¶
之歌也登歌再終下奏休成之樂(服䖍曰叔孫/通所奏作也)美神明¶
既饗也皇帝就酒東廂坐定奏永安之樂美禮已成也¶
又有房中祠樂髙祖唐山夫人所作也(服䖍曰髙帝姬/也韋昭曰唐山)¶
(姓也○宋祁曰/又有當刪又字)周有房中樂(○宋祁曰周/上有曰字)至秦名曰夀¶