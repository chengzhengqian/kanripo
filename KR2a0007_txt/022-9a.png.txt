庠序尚未設之故也孔子曰辟如為山未成一匱止吾¶
止也(師古曰論語載孔子之言匱者織草為器所以盛/土也言為山欲成尚少一匱之土止而不為則其)¶
(功終已不就如斯之人吾/所不能教喻也辟讀曰譬)今叔孫通所撰禮儀與律令¶
同錄臧於理官(師古曰古書懐藏之字本皆作臧/漢書例為臧耳理官即法官也)法家¶
又復不𫝊(○劉攽曰法/家當屬上句)漢典寢而不著民臣莫有言者¶
(師古曰/寢息也)又通沒之後河間獻王采禮樂古事稍稍增輯¶
至五百餘篇(師古曰輯/與集同)今學者不能昭見但推士禮以¶
及天子說義又頗謬異故君臣長㓜交接之道寖以不¶