之咎云左氏傳桓公十三年楚屈瑕伐羅鬬伯比送之¶
(師古曰屈瑕即莫囂也鬬伯比/楚大夫羅國名在南郡枝江西)還謂其馭曰莫囂必敗¶
(師古曰莫囂楚官名/也字或作敖其音同)舉止高心不固矣(師古曰/止足也)遽見楚¶
子以告(師古曰/遽速也)楚子使賴人追之弗及莫囂行遂無次¶
且不設備(師古曰無次/不為次列也)及羅羅人軍之大敗莫囂縊死¶
釐公十一年周使内史過賜晉惠公命(師古曰内史過/周大夫晉惠公)¶
(夷吾也諸侯即位天/子則賜命圭以為瑞)受玉惰(師古曰不/敬其事也)過歸告王曰晉¶
侯其無後乎王賜之命而惰於受瑞先自棄也已其何¶