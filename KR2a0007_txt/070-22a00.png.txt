數年後樂霸陵曲亭南更營之萬年與湯議以為武帝¶
時工楊光以所作數可意(師古曰可/天子之意)自致將作大匠及¶
大司農中丞耿壽昌造杜陵賜爵闗内侯將作大匠乗¶
馬延年以勞苦秩中二千石(師古曰姓乘馬名/延年乘音食孕反)今作初¶
陵而營起邑居成大功萬年亦當蒙重賞子公妻家在¶
長安兒子生長長安不樂東方宜求徙可得賜田宅俱¶
善湯心利之卽上封事言初陵亰師之地最為肥美可¶
立一縣天下民不徙諸陵三十餘嵗矣闗東富人益衆¶