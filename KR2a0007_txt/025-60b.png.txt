改元為黄龍正月復幸甘泉郊泰畤又朝單于於甘泉¶
宫至冬而崩鳳皇下郡國凡五十餘所元帝即位遵舊¶
儀閒歲正月一幸甘泉郊泰畤又東至河東祠后土西¶
至雍祠五畤凡五奉泰畤后土之祠亦施恩澤時所過¶
毋出田租賜百戸牛酒(師古曰言有時/如此不常然也)或賜爵赦罪人¶
元帝好儒貢禹韋𤣥成匡衡等相繼為公卿禹建言漢¶
家宗廟祭祀多不應古禮上是其言後韋𤣥成為丞相¶
議罷郡國廟自太上皇孝恵帝諸園寢廟皆罷後元帝¶