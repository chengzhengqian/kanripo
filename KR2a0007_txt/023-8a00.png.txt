之糧(師古曰个讀曰箇箇枚也胄兠鍪也冠胄帶/劒者著兠鍪而又帶劒也贏謂擔負也音盈)日中¶
而趍百里(師古曰日中/一日之中)中試則復其户利其田宅(師古/曰中)¶
(試試之而中科條也復謂免其賦稅也利田宅/者給其便利之處也中音竹仲反復音方目反)如此則¶
其地雖廣其稅必寡其氣力數年而衰是危國之兵也¶
秦人其生民也陿阸其使民也酷烈(師古曰陿地小也/隘險固也酷重厚)¶
(也烈猛/威也)劫之以埶隱之以阸(鄭氏曰秦地多隘臧隱其/民於隘中也臣瓉曰秦政)¶
(急峻隱括其民於隘狹/之法師古曰鄭說是也)狃之以賞慶道之以刑罰(師古/曰狃)¶
(串習也音女救/反道讀曰導)使其民所以要利於上者非戰無由也¶