十一年有馬生人昭王二十年牡馬生子而死劉向以¶
為皆馬禍也孝公始用商君攻守之法東侵諸侯至於¶
昭王用兵彌烈(師古曰/烈猛也)其象將以兵革抗極成功而還¶
自害也牡馬非生類妄生而死猶秦恃力彊得天下而¶
還自滅之象也一曰諸畜生非其類子孫必有非其姓¶
者至於始皇果吕不韋子京房易傳曰方伯分威厥妖¶
牡馬生子亡天下諸侯相伐厥妖馬生人文帝十二年¶
有馬生角於吳角在耳前上鄉(師古曰鄉讀曰/嚮次下亦同)右角長¶