五行之舞天下世世獻納以明盛徳武帝廵狩所幸郡¶
國凡四十九皆立廟如高祖太宗焉勝霸旣乆繫霸欲¶
從勝受經勝辭以罪死霸曰朝聞道夕死可矣(師古曰/論語孔)¶
(子曰朝聞道夕死/可矣故霸引之)勝賢其言遂授之繫再更冬講論不¶
怠(師古曰更歴/也音工衡反)至四年夏關東四十九郡同日地動或¶
山崩壊城郭室屋殺六千餘人上乃素服避正殿遣使¶
者弔問吏民賜死者棺錢下詔曰蓋災異者天地之戒¶
也朕承洪業託士民之上未能和羣生曩者地震北海¶