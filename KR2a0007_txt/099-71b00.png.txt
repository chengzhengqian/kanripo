文圭七以𤣥印八以茂陵石書九以𤣥龍石十以神井¶
十一以大神石十二以銅符帛圖申命之瑞寖以顯著¶
(師古曰/寖漸也)至于十二以昭告新皇帝皇帝深惟上天之威¶
不可不畏故去攝號猶尚稱假改元為初始欲以承塞¶
天命克厭上帝之心(師古曰塞當/也厭滿也)然非皇天所以鄭重¶
降符命之意(師古曰鄭重猶言頻/煩也重音直用反)故是日天復決其所¶
以勉書(孟康曰哀章所作䇿書也言數有瑞應莽自謙/居攝天復决其疑勸勉令為眞也晉灼曰勉字)¶
(當為龜是日自復有龜書及天下金匱圖䇿事也師古/曰孟説是○宋祁曰别本無復決其三字邵夲無其字)¶