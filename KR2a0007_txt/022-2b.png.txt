(卑為/異也)同則和親異則畏敬和親則無怨畏敬則不爭揖¶
讓而天下治者禮樂之謂也二者竝行合為一體畏敬¶
之意難見則著之於享獻辭受登降跪拜(師古曰見/謂彰顯也)和¶
親之說難形則𤼵之於詩歌詠言鐘石筦弦(師古曰說/讀曰恱形)¶
(亦見也筦/字與管同)蓋嘉其敬意而不及其財賄美其歡心而不¶
流其聲音(師古曰流移也心/不移溢於音聲也)故孔子曰禮云禮云玉帛¶
云乎哉樂云樂云鐘鼓云乎哉(師古曰論語載孔子之/言也謂禮以節人為貴)¶
(樂以和人為本玉帛鐘鼔乃其末/也○宋祁曰其末下當添事字)此禮樂之本也故曰¶