奚充國送萬年萬年初立暴惡國人不說(師古曰說/讀曰悅)莎¶
車王弟呼屠徵殺萬年并殺漢使者自立爲王約諸國¶
背漢㑹衛侯馮奉世使送大宛客卽以便宜發諸國兵¶
撃殺之更立它昆弟子爲莎車王還拜奉世爲光祿大¶
夫是歲元康元年也¶
疏勒國王治疏勒城去長安九千三百五十里戸千五¶
百一十口萬八千六百四十七勝兵二千人疏勒侯撃¶
胡侯輔國侯都尉左右將左右騎君左右譯長各一人¶