主廼下殿去簮珥(師古曰珥珠玉/飾耳者也音餌)徒跣頓首謝曰妾無¶
狀(師古曰狀形貌也無狀猶言無顔面以/見人也一曰自言所行醜惡無善狀)負陛下身當¶
伏誅陛下不致之法頓首死罪有詔謝主簮履起之東¶
箱自引董君(師古曰/之往也)董君綠幘傅韝(應劭曰宰人服也/韋昭曰韝形如射)¶
(韝以縳左右手於事便也師古曰緑幘賤人之服也/傅著也韝即今之臂韝也傅讀曰附韝音工侯反)隨¶
主前伏殿下主廼賛(師古曰賛進/也進傳謁辭)館陶公主胞人臣偃¶
昧死再拜謁(師古曰胞/與庖同)因叩頭謝上為之起有詔賜衣¶
冠上(師古曰上上坐○劉敞/曰賜衣冠上上者上殿)偃起走就衣冠主自奉食¶