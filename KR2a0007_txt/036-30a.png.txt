(師古曰二説皆非也畢陌在長安西北四/十里也○宋祁曰注文岐州當作岐周)秦穆公葬於¶
雍橐泉宮祈年館下樗里子葬於武庫(文穎曰秦惠王/異母弟也師古)¶
(曰樗里子且死曰葬我必於渭南章臺東後百年當有/天子宮夾我墓及漢興長樂宮在其東未央宮在其西)¶
(武庫正直/其上也)皆無丘隴之處此聖帝明王賢君智士逺覽¶
獨慮無窮之計也其賢臣孝子亦承命順意而薄葬之¶
此誠奉安君父忠孝之至也夫周公武王弟也葬兄甚¶
微孔子葬母於防(師古曰防魯邑名也音扶方反/○宋祁曰正文注文防當作坊)稱古¶
墓而不墳(師古曰墓謂壙穴/也墳謂積土也)曰丘東西南北之人也不¶