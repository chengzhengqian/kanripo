(也/)專趨人之急甚於己私(師古曰趨讀/曰趣趣向也)既隂脱季布之¶
厄及布尊貴終身不見自闗以東莫不延頸願交楚田¶
仲以俠聞父事朱家自以為行弗及也田仲死後有劇¶
孟¶
劇孟者洛陽人也周人以商賈為資劇孟以俠顯呉楚¶
反時條侯為太尉乘傳東將(師古曰乗傳車而東出/為太將也傳音張戀反)至¶
河南得劇孟喜曰呉楚舉大事而不求劇孟吾知其無¶
能為己(師古曰已/語終辭)天下騷動大將軍得之若一敵國云¶