千里之外楚兵至滎陽成臯漢堅守而不動進則不得¶
攻退則不能解故楚兵不足罷也(師古曰不足者言/易也罷讀曰疲)使¶
楚兵勝漢則諸侯自危懼而相救夫楚之彊適足以致¶
天下之兵耳故楚不如漢其埶易見也今大王不與萬¶
全之漢而自託於危亡之楚臣竊為大王或之臣非以¶
淮南之兵足以亡楚也夫大王發兵而背楚項王必留¶
留數月漢之取天下可以萬全臣請與大王杖劎而歸¶
漢王漢王必裂地而分大王又況淮南必大王有也(○/宋)¶