末未易明也僕少負不覊之才長無鄉曲之譽(師古曰/不覊言)¶
(其材質髙逺不可覊繋/也負者亦言無此事也)主上幸以先人之故使得奉薄¶
技出入周衛之中(服䖍曰薄技薄材也師古/曰周衛言宿衛周密也)僕以為戴¶
盆何以望天(如淳曰頭戴盆則不得望天望天則不得/戴盆事不可兼施言已方有所造不暇修)¶
(人事也師古曰言營職務/耳未論造書也如說失之)故絶賔客之知忘室家之業¶
日夜思竭其不肖之材力務壹心營職以求親媚於主¶
上而事乃有大謬不然者夫僕與李陵俱居門下素非¶
相善也趣舍異路(師古曰趣所嚮/也舍所廢也)未嘗䘖盃酒接殷勤¶