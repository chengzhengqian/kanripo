以其子為郎官至東郡都尉禹卒後上追思其議竟下¶
詔罷郡國廟定迭毁之禮然通儒或非之語在韋𤣥成¶
傳(○宋祁曰然通儒或非之/江南兩浙本無此六字)¶
兩龔皆楚人也勝字君賔舍字君倩(師古曰倩/音干見反)二人相¶
友並著名節故世謂之楚兩龔少皆好學明經勝為郡¶
吏舍不仕久之楚王入朝聞舍髙名聘舍為常侍不得¶
已隨王歸國固辭願卒學復至長安(師古曰卒終/也終其經業)而勝¶
為郡吏三舉孝廉以王國人不得宿衞補吏(○宋祁曰/補字下疑)¶