後果定於漢陵為宰相封侯夫以匹婦之明(師古曰凡/言匹夫匹)¶
(婦謂凡庶之人一/夫一婦當相配匹)猶能推事理之致探禍福之機而全¶
宗祀於無窮垂策書於春秋(師古曰春秋史/書記事之總稱)而況大丈¶
夫之事虖是故窮逹有命吉凶由人嬰母知廢陵母知¶
興審此四者帝王之分決矣(師古曰分/音扶問反)蓋在髙祖其興¶
也有五(師古曰王命論叙髙祖之徳及班氏漢書叙目/所稱引事皆具見本書不須更解以穢篇籍其)¶
(有辭句隐互尋覽難知者則具釋焉浮汎之説/蓋無取也○宋祁曰注文汎字浙本作冗字)一曰帝¶
堯之苖裔二曰體貌多竒異三曰神武有徴應四曰寛¶