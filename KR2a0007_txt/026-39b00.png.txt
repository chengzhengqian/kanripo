舅王鳳為大將軍其後宣帝舅子王商為丞相皆貴重¶
任政鳳妬商譛而罷之商自殺親屬皆廢黜¶
四年七月熒惑隃歲星居其東北半寸所如連李時歲¶
星在關星西四尺所熒惑初從畢口大星東東北徃數¶
日至往疾去遲占曰熒惑與歲星鬬有病君饑歲至河¶
平元年三月旱傷麥民食楡皮二年十二月壬申太皇¶
太后避時昆明東觀(如淳曰食貨志武帝修昆明池列/觀環之或曰即病謝君男故避其)¶
(時○劉奉世曰謝君男死在初元二年太/后避時乃河平二年云病何也或説未曉)¶