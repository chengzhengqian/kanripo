胡故時祠兵常言得貳師以社(師古曰/以祠社)今何故不用(○/宋)¶
(祁曰越本/無今字)於是收貳師貳師罵曰我死必滅匈奴遂屠¶
貳師以祠㑹連雨雪數月畜産死人民疫病榖稼不孰¶
(師古曰北方早寒雖不宜/禾稷匈奴中亦種黍穄)單于恐為貳師立祠室自貳¶
師没後漢新失大將軍士卒數萬人不復出兵三嵗武¶
帝崩前此者漢兵深入窮追二十餘年匈奴孕重墯殰¶
罷極苦之(師古曰孕重懐任者也墯落也殰敗也/音讀罷讀曰疲極困也苦之心厭苦也)自單¶
于以下常有欲和親計後三年單于欲求和親㑹病死¶