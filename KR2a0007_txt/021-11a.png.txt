故以成之數忖該之積(孟康曰成之數者謂黄鐘之法/數該之積爲黄鐘變生十二辰)¶
(積實之數也忖除也言以法數除積得九寸即黄鐘之/長也言該者該衆律之數也師古曰忖音于本反○劉)¶
(敞曰故以成之數忖該之積按上言南呂任成萬/物然後成之數謂酉也從酉數除亥數則得九矣)如法¶
爲一寸則黄鐘之長也(孟康曰得一寸則所謂得/九寸也言一者張法辭)參分¶
損一下生林鐘(張晏曰黄鐘長九寸以二乘九得十八/以三除之得林鐘六寸其法率如此推)¶
(當算乃解晉灼曰蔡邕律歴記/凡陽生隂曰下隂生陽曰上也)參分林鐘益一上生太¶
族參分太族損一下生南呂參分南呂益一上生姑洗¶
參分姑洗損一下生應鐘參分應鐘益一上生蕤賓參¶