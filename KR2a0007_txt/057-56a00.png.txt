(不諦也眩音州/縣之縣泯音眄)乗虛亡而上遐兮超無友而獨存(師古/曰上)¶
(音時掌反○宋祁曰/友字浙本作有字)相如既奏大人賦天子大說(師古/曰說)¶
(讀曰/恱)飄飄有陵雲氣游天地之間意相如既病免家居¶
茂陵天子曰司馬相如病甚可徃從悉取其書若後之¶
矣(師古曰若汝也言汝/今去已在他人後也)使所忠徃(師古曰使者姓名也/解在食貨志○宋祁)¶
(曰浙本正/文無使字)而相如已死家無遺書問其妻(○宋祁曰别/本無其字)¶
對曰長卿未嘗有書也時時著書人又取去長卿未死¶
時為一卷書曰有使来求書奏之其遺札書言封禪事¶