關東郡國十一大水饑或人相食轉旁郡錢榖以相救¶
詔曰間者隂陽不調黎民饑寒無以保治(師古曰/保安也)惟徳¶
淺薄不足以充入舊貫之居(應劭曰言已徳淺薄不足/以充舊貫舊貫者常居也)¶
(師古曰論語稱閔子騫云仍舊貫帝自/謙不足充入先帝之宫室故引以為言)其令諸宫館希¶
御幸者勿繕治(師古曰/繕補也)太僕減榖食馬水衡省肉食獸¶
(師古曰減謂損其/數省者全去之)¶
二年春正月行幸甘泉郊泰畤賜雲陽民爵一級女子¶
百戸牛酒立弟竟為清河王三月立廣陵厲王太子覇¶