體祖宗之重親則皇帝之宗子也江充布衣之人閭閻¶
之𨽻臣耳(師古曰/𨽻賤也)陛下顯而用之銜至尊之命以迫蹵¶
皇太子(師古曰蹵/音千六反)造飾姦詐羣邪錯謬是以親戚之路¶
鬲塞而不通(師古曰鬲/與隔同)太子進則不得上見退則困於¶
亂臣獨寃結而亡告不忍忿忿之心起而殺充恐懼逋¶
逃(師古曰/逋亡也)子盗父兵以救難自免耳臣竊以為無邪心¶
詩曰營營青蠅止於藩愷悌君子無信讒言讒言罔極¶
交亂四國(師古曰小雅青蠅之詩也營營徃來之貎也/藩籬也愷樂悌易也言青蠅來徃止於藩籬)¶