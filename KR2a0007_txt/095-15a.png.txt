國竊如故號其使天子稱王朝命如諸侯至武帝建元¶
四年佗孫胡為南粤王立三年閩粤王郢興兵南擊邊¶
邑粤使人上書曰兩粤俱為藩臣毋擅興兵相攻擊今¶
東粤擅興兵侵臣臣不敢興兵唯天子詔之於是天子¶
多南粤義(師古曰多/猶重也)守職約(師古曰守藩臣之/職而不踰約制)為興師¶
遣兩將軍往討閩粤兵未隃領閩粤王弟餘善殺郢以¶
降於是罷兵天子使嚴助徃諭意南粤王胡頓首曰天¶
子廼興兵誅閩粤死亡以報德遣太子嬰齊入宿衞謂¶