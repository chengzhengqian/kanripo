利則退不羞遁走茍利所在不知禮義自君王以下咸¶
食畜肉衣其皮革被㫋裘壯者食肥美老者飲食其餘¶
貴壯健賤老弱父死妻其後母兄弟死皆取其妻妻之¶
其俗有名不諱而無字夏道衰而公劉失其稷官變于¶
西戎(師古曰公劉后稷之曽孫/也變化也謂行化於其俗)邑于豳(師古曰即今之/豳州是其地也)¶
其後三百有餘歲戎狄攻太王亶父(師古曰自公劉至/亶父凡九君也父)¶
(讀曰/甫)亶父亡走于岐下(師古曰岐/山之下)豳人悉從亶父而邑¶
焉作周(師古曰始/作周國也)其後百有餘歲周西伯昌伐畎夷(師/古)¶