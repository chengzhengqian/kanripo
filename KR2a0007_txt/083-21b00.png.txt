臨尊刺史位下大夫而臨二千石輕重不相準失位次¶
之序臣請罷刺史更置州牧以應古制奏可及博奏復¶
御史大夫官(○宋祁曰復字/下當有置字)又奏言漢家至徳溥大宇¶
内萬里(師古曰溥/與普同)立置郡縣部刺史奉使典州督察郡¶
國吏民安寧故事居部九嵗舉為守相其有異材功效¶
著者輙登擢秩卑而賞厚咸勸功樂進(師古曰勸功自/勸勉而立功也)¶
前丞相方進奏罷刺史更置州牧秩真二千石位次九¶
卿九卿缺以高第補其中材則苟自守而已恐功效陵¶