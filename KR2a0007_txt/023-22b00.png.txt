市(師古曰菹謂醢/也菹音側於反)其誹謗詈詛者又先斷舌故謂之具¶
五刑彭越韓信之屬皆受此誅至高后元年乃除三族¶
罪祅言令孝文二年又詔丞相太尉御史法者治之正¶
所以禁暴而衞善人也今犯法者已論而使無罪之父¶
母妻子同產坐之及收朕甚弗取其議左右丞相周勃¶
陳平奏言父母妻子同產相坐及收所以累其心使重¶
犯法也(師古曰重難也/累音力瑞反)收之之道所由來乆矣臣之愚¶
計以為如其故便文帝復曰朕聞之法正則民慤罪當¶