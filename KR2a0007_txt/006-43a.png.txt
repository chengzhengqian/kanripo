(師古曰百家謂諸/子雜說違背六經)表章六經(師古曰六經謂易/詩書春秋禮樂也)遂疇咨¶
海内舉其俊茂(師古曰疇誰也咨謀也言/謀於衆人誰可為事者也)與之立功興¶
太學脩郊祀改正朔定歴數(師古曰正音之/成反他皆類此)恊音律作¶
詩樂建封䄠禮百神紹周後號令文章煥焉可述後嗣¶
得遵洪業而有三代之風(師古曰三/代夏殷周)如武帝之雄材大¶
畧不改文景之㳟儉㠯濟斯民雖詩書所稱何有加焉¶
(師古曰美其雄材大/畧而非其不恭儉也)¶
　¶