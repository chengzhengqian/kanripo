府丞義出行蝗還見延年延年曰此蝗豈鳳凰食邪(○/宋)¶
(祁曰府丞義當/作府丞狐義)義又道司農中丞耿夀昌為常平倉利¶
百姓延年曰丞相御史不知為也當避位去夀昌安得¶
權此(師古曰作此倉非竒異之功也公卿不知/為之是曠官也夀昌安得擅此以為權乎)後左馮¶
翊缺上欲徵延年符已發為其名酷復止(應劭曰符竹/使符也臧在)¶
(符節臺欲有所拜召治書御/史符節令𤼵符下太尉也)延年疑少府梁邱賀毁之¶
心恨㑹琅邪太守以視事乆病滿三月免延年自知見¶
廢謂丞曰此人尚能去官我反不能去邪(師古曰與/丞言云爾)又¶