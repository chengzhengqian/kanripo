聲薛公戰下邳破殺薛公羽使終公守成臯而自東擊¶
彭越漢王引兵北擊破終公復軍成臯六月羽已破走¶
彭越(師古曰破之/而令遁走)聞漢復軍成臯乃引兵西拔滎陽城¶
生得周苛羽謂苛為我將以公為上將軍封三萬户周¶
苛罵曰若不趨降漢今為虜矣(師古曰若汝/也趨讀曰促)若非漢王¶
敵也羽亨周苛(師古曰亨謂煑而殺之/音普庚反他皆類此)并殺樅公而虜¶
韓王信遂圍成臯漢王跳(如淳曰跳音逃謂走也史記/作逃晉灼曰跳獨出意也師)¶
(古曰晉説是也音徒彫反○朱子文曰傳注之學無事/求竒辭逹而已漢王跳當從如淳之音史記之説其義)¶