三桓雖隆魯為作三軍無以甚此當拜之日晻然日食¶
(師古曰晻/音烏感反)不在前後臨事而發者明陛下謙遜無専承¶
指非一所言輙聼所欲輙隨(師古曰謂皆/迫於太后也)有罪惡者不¶
坐辜罰無功能者畢受官爵流漸積猥正尤在是(師古/曰尤)¶
(過也言過惡/正在於此)欲令昭昭以覺聖朝昔詩人所刺春秋所¶
譏指象如此殆不在它由後視前忿邑非之(師古曰由/從也邑於)¶
(邑/也)逮身所行不自鏡見則以為可計之過者(師古曰逮/及也鏡鑒)¶
(照也自以所行為/可是計策之誤也)疏賤獨偏見疑内亦有此類(如淳曰/在外而)¶