而平當授九江朱普公文上黨鮑宣普為博士宣司𨽻¶
校尉自有傳徒衆尤盛知名者也¶
夏侯勝其先夏侯都尉從濟南張生受尚書以傳族子¶
始昌始昌傳勝勝又事同郡蕑卿(師古曰/蕑音姦)蕑卿者兒寛¶
門人勝𫝊從兄子建建又事歐陽髙勝至長信少府建¶
太子太傅自有傳由是尚書有大小夏侯之學¶
周堪字少卿齊人也與孔霸俱事大夏侯勝霸為博士¶
堪譯官令論於石渠經為最髙後為太子少傅而孔霸¶