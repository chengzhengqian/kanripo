為朕率列侯之國遂免丞相勃遣就國十二月太尉潁¶
陰侯灌嬰為丞相罷太尉官屬丞相夏四月城陽王章¶
薨淮南王長殺辟陽侯審食其(師古曰殺/之於其家)五月匈奴入¶
居北地河南為寇(師古曰北地郡之北黄/河之南即白羊所居)上幸甘泉(如/淳)¶
(曰蔡邕云天子車駕所至民臣以為僥幸故曰幸見令/長三老官屬親臨軒作樂賜以酒食帛葛越巾佩帶之)¶
(屬民爵有級數或賜田租之半故因謂之幸也師古曰/甘泉在雲陽夲秦林光宫○宋祁曰注文賜以酒食帛)¶
(葛越本無/酒葛二字)遣丞相灌嬰擊匈奴匈奴去發中尉材官屬¶
衞將軍軍長安上自甘泉之高奴(師古曰之徃也/高奴上郡之縣)因幸¶