(師古曰江河淮濟為四瀆瀆者發源/而注海者也視謂其禮物之數也)而諸侯祭其畺内¶
名山大川(師古曰/畺境也)大夫祭門尸井竈中霤五祀(韋昭曰/古者穴)¶
(居故名室/中為中霤)士庶人祖考而已各有典禮而淫祀有禁後¶
十三世世益衰禮樂廢幽王無道為犬戎所敗平王東¶
徙雒陽(宋祁曰越/本陽作邑)秦襄公攻戎救周列為諸侯而居西¶
自以為主少昊之神作西畤祠白帝其牲用駵駒黄牛¶
羝羊各一云(師古曰駵赤馬黑鬛尾也羝/牡羊也駵音留羝音丁奚反)其後十四年¶
秦文公東獵汧渭之間(師古曰汧渭二/水名汧音牽)卜居之而吉文¶