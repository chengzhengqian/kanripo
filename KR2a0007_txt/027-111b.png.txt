多病心腹者故有心腹之痾土色黄故有黄眚黄祥凡¶
思心傷者病土氣土氣病則金木水火沴之故曰時則¶
有金木水火沴土不言惟而獨曰時則有者非一衝氣¶
所沴明其異大也其極曰凶短折順之其福曰考終命¶
(師古曰壽考/而終其命)劉歆思心傳曰時則有臝蟲之孽謂螟螣¶
之屬也庶徵之常風劉向以為春秋無其應釐公十六¶
年正月六鶂退蜚過宋都(師古曰鶂/音五狄反)左氏傳曰風也劉¶
歆以為風發於它所至宋而高鶂高蜚而逢之則退經¶