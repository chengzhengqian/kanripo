(作游者言為宫/室遊止之處也)舜漁靁澤(師古曰漁捕魚/也靁古雷字)湯止于亳故¶
其民猶有先王遺風重厚多君子好稼穡惡衣食以致¶
畜藏(師古曰畜/讀曰蓄)宋自㣲子二十餘世至景公滅曹滅曹¶
後五世亦為齊楚魏所滅參分其地魏得其梁陳留齊¶
得其濟陰東平楚得其沛故今之楚彭城本宋也春秋¶
經曰圍宋彭城宋雖滅本大國故自為分野沛楚之失¶
急疾顓已地薄民貧(師古曰顓與専同急疾/顓已言性褊狹而自用)而山陽好¶
為姦盜¶