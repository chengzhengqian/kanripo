(曰幽都北/方謂匈奴)回戈邪指南越相夷(師古曰夷傷也/一曰平殄也)靡節西¶
征羌僰東馳是以遐方疏俗殊鄰絶黨之域(師古曰疏/亦逺也鄰)¶
(邑/也)自上仁所不化茂德所不綏莫不蹻足抗手請獻厥¶
珍(師古曰蹻/舉也音矯)使海内澹然(師古曰澹安/也音徒濫反)永亡邊城之災¶
金革之患今朝廷純仁遵道顯義并包書林聖風雲靡¶
(師古曰靡合/韻音武義反)英華沈浮洋溢八區普天所覆莫不沾濡¶
士有不談王道者則樵夫笑之(師古曰樵夫/采樵之人)故意者以¶
為事罔隆而不殺物靡盛而不虧(師古曰罔靡皆無也/殺衰也音所例反)¶