室之禮(李竒曰凡宫新成殺牲以釁祭致其五祀之神/謂之考室師古曰考成也成其禮也詩小雅斯)¶
(干之詩序曰斯干宣/王考室也故奉引之)雖周之隆盛亡以加此唯陛下留¶
神詳察萬世之策書奏天子異其意答曰問奉今園廟¶
有七云東徙狀何如奉對曰昔成王徙洛盤庚遷殷其¶
所避就皆陛下所明知也非有聖明不能一變天下之¶
道臣奉愚戇狂惑唯陛下裁赦其後貢禹亦言當定迭¶
毁禮上遂從之及匡衡為丞相奏徙南北郊其議皆自¶
奉發之奉以中郎為博士諫大夫年老以壽終子及孫¶