雖聞漢東旣擊齊欲遂破之而後擊漢漢王以故得劫¶
五諸侯兵(應劭曰雍翟塞殷韓也如淳曰塞翟魏殷河/南也韋昭曰塞翟韓殷魏也雍時已敗師古)¶
(曰諸家之説皆非也張良遺羽書云漢欲得關中如約/卽止不敢復東東謂出關之東今羽聞漢東之時漢固)¶
(已得三秦矣五諸侯者謂常山河南韓魏殷也此年十/月常山王張耳降河南王申陽降韓王鄭昌降三月魏)¶
(王豹降虜殷王卬皆在漢東之後故知謂此為五諸侯/時雖未得常山之地據功臣表云張耳棄國與大臣歸)¶
(漢則亦有士卒也又叔孫通傳云二年漢王從五諸侯/入彭城爾時雍王猶在廢丘被圍卽非五諸侯之數也)¶
(尋此紀文昭然可曉前賢注釋並失指趣○劉攽曰張/耳奉頭䑕竄安得有兵五諸侯者陳餘其一也事見餘)¶
(傳/)東伐楚到外黄彭越將三萬人歸漢漢王拜越為魏¶