(○宋祁曰浙/本無軍字)劇孟行大類朱家而好博多少年之戲然¶
孟母死自逺方送䘮蓋千乘及孟死家無十金之財而¶
符離王孟亦以俠稱江淮之間(師古曰符離/沛郡之縣也)是時濟南¶
瞷氏陳周膚亦以豪聞(師古曰/瞷音閑)景帝聞之使使盡誅此¶
屬其後代諸白梁韓母辟陽翟薛况陜寒孺紛紛復出¶
焉(師古曰代郡白姓非一家也故稱諸焉梁國人姓韓/名母辟陽翟屬潁川陜即今陜州陜縣也薛况寒孺)¶
(皆人姓名也/辟讀曰避)¶
郭觧河内軹人也(師古曰/軹音只)温善相人許負外孫也觧父¶