一男今復十餘年存亡不可知人生如朝露(師古曰朝/露見日則)¶
(晞人命短/促亦如之)何久自苦如此陵始降時忽忽如狂自痛負¶
漢加以老母繫保宫(師古曰百官公卿表云少府屬官/有居室武帝太初元年更名保宫)¶
子卿不欲降何以過陵且陛下春秋髙法令亡常大臣¶
亡罪夷滅者數十家安危不可知子卿尚復誰為乎願¶
聽陵計勿復有云武曰武父子亡功德皆為陛下所成¶
就位列將爵通侯兄弟親近常願肝腦塗地今得殺身¶
自效雖䝉斧鉞湯鑊誠甘樂之臣事君猶子事父也子¶