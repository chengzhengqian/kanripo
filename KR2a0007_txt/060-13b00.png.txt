上盡召直言之士詣白虎殿對策(師古曰此殿/在未央宫也)策曰天¶
地之道何貴王者之法何如六經之義何上人之行何¶
先取人之術何以(師古曰/以用也)當世之治何務各以經對(師/古)¶
(曰取經/義以對)欽對曰臣聞天道貴信地道貴貞(師古曰/貞正也)不信¶
不貞萬物不生生天地之所貴也王者承天地之所生¶
理而成之昆蟲草木靡不得其所王者法天地非仁無¶
以廣施非義無以正身克己就義恕以及人(師古曰恕/仁也言以)¶
(仁愛為心内省己/志施之於人也)六經之所上也不孝則事君不忠涖¶