(於水近者㳺其原/逺者浮其末也)首惡鬱沒闇昧昭晣(師古曰始為惡/者皆即湮滅素)¶
(暗昧者皆得光明/也晰音之舌反)昆蟲闓懌囬首面内(文頴曰闓懌皆/樂也師古曰闓)¶
(讀曰凱言四方幽遐皆懐/和樂回首革面而内嚮也)然后囿騶虞之珍羣徼麋鹿¶
之怪獸(師古曰言騶虞自擾而充苑囿怪獸自来若入/徼塞言符瑞之盛也徼音工釣反○劉奉世曰)¶
(此言騶虞可致於囿中/怪獸可驅於徼外耳)導一莖六穂於庖(鄭氏曰導擇/也一莖六穂)¶
(謂嘉禾之米於庖/厨以供祭祀也)犧雙觡共抵之獸(服䖍曰犧牲也觡/角也抵本也武帝)¶
(獲白麟両角共一本因以為/牲也○宋祁曰觡音居額反)獲周餘放龜於岐(文頴曰/周放畜)¶
(餘龜於池沼之中至漢得之於岐山/之旁龜能吐故納新千嵗不死也)招翆黄乘龍於沼¶