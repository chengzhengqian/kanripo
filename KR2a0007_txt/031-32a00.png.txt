頭亂相輮蹈(師古曰輮踐/也音人九反)爭羽相殺者數十人最後楊¶
喜吕馬童郎中吕勝楊武各得其一體故分其地以封¶
五人皆為列侯漢王廼以魯公號葬羽於穀城諸項支¶
屬皆不誅封項伯等四人為列侯賜姓劉氏¶
贊曰昔賈生之過秦曰(應劭曰賈生書有過秦二篇言/秦之過此第一篇也司馬遷取)¶
(以為贊班/固因之)秦孝公據殽函之固擁雍州之地(師古曰殽/謂殽山今)¶
(陜縣東二殽是也函謂函谷/今桃林縣南洪溜澗是也)君臣固守而闚周室有席¶
卷天下包舉宇内囊括四海并吞八荒之心(張晏曰括/結嚢也言)¶