以明王距而不聽聖人絶而不語(師古曰謂孔/子不語怪神)昔周史¶
萇𢎞欲以鬼神之術輔尊靈王㑹朝諸侯而周室愈微¶
諸侯愈叛楚懷王隆祭祀事鬼神欲以獲福助郤秦師¶
(師古曰郤退/音丘畧反)而兵挫地削身辱國危秦始皇初并天下¶
甘心於神僊之道遣徐福韓終之屬多齎童男童女入¶
海求神采藥因逃不還天下怨恨漢興新垣平齊人少¶
翁公孫卿欒大等皆以僊人黄冶祭祠事鬼使物入海¶
求僊采藥貴幸賞賜累千金大尤尊盛至妻公主爵位¶