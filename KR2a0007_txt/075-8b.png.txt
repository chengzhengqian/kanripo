以毁譽取人故功業廢而致災異宜令百官各試其功¶
災異可息詔使房作其事房奏考功課吏法(晉灼曰令/丞尉治一)¶
(縣崇教化亡犯法者輒遷有盜賊滿三日不覺者則/尉事也令覺之自除二尉負其辠率相准如此法)上¶
令公卿朝臣與房㑹議温室(師古曰温/室殿名也)皆以房言煩碎¶
令上下相司不可許上意鄉之(師古曰鄉/讀曰嚮)時部刺史奏¶
事京師上召見諸刺史令房暁以課事刺史復以為不¶
可行唯御史大夫鄭𢎞光祿大夫周堪初言不可後善¶
之是時中書令石顯顓權(師古曰顓/與專同)顯友人五鹿充宗¶