為寕始將軍是嵗池陽縣有小人景長尺餘或乘車馬¶
或步行操持萬物小大各相稱(師古曰車馬及物/皆稱其人之形)三日¶
止瀕河郡蝗生(師古曰謂縁河南北/諸郡瀕音頻又音賔)河决魏郡泛清河¶
以東數郡先是莽恐河决為元城冢墓害及決東去元¶
城不憂水故遂不堤塞四年二月赦天下夏赤氣出東¶
南竟天厭難將軍陳歆言捕虜生口虜犯邊者皆孝單¶
于咸子角所為莽怒斬其子登于長安以視諸蠻夷(師/古)¶
(曰視音/曰示)大司馬甄邯死寕始将軍孔永為大司馬侍中¶