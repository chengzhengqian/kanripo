之五月正三公官分職大司馬衛将軍董賢為大司馬¶
丞相孔光為大司徒御史大夫彭宣為大司空封長平¶
侯正司直司𨽻造司㓂職(師古曰司直司𨽻漢舊冇之/但改正其職掌而司㓂舊無)¶
(今特創置故云造也○宋/祁曰南本職字上有官字)事未定六月戊午帝崩于未¶
央宫(臣瓚曰帝年二十即位即位六年夀二十/五師古曰即位明年乃改元夀二十六)秋九月¶
壬寅𦵏義陵(臣瓚曰自崩至𦵏凡百五日義/陵在扶風去長安四十六里)¶
贊曰孝哀自為藩王及充太子之宫文辭博敏幼有令¶
聞(師古曰博廣也敏疾/也令善也聞名也)睹孝成世禄去王室權柄外移¶