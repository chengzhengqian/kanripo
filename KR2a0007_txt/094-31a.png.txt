未至受降城四百里匈奴八萬騎圍之浞野侯夜出自¶
求水匈奴生得浞野侯因急擊其軍軍吏畏亡將而誅¶
莫相勸而歸軍遂没於匈奴單于大喜遂遣兵攻受降¶
城不能下乃侵入邊而去明年單于欲自攻受降城未¶
到病死兒單于立三嵗而死子少匈奴廼立其季父烏¶
維單于弟右賢王句黎湖為單于(師古曰/句音鉤)是嵗太初三¶
年也句黎湖單于立漢使光禄徐自為出五原塞數百¶
里逺者千里築城障列亭至廬朐(師古曰廬朐山/名也朐音劬)而使¶