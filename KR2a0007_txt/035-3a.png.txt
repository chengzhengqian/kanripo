帷帳具置如列侯張卿驚酒酣廼屏人説張卿曰臣觀¶
諸侯邸第百餘皆髙帝一切功臣今呂氏雅故本推轂¶
髙帝就天下(如淳曰吕公知髙祖貴以女妻之推轂使/為長者也師古曰謂翼戴崇奬以成帝業)¶
(若車之行助推其轂/故得引重而致逺也)功至大又有親戚太后之重太后¶
春秋長(師古曰/言年老)諸呂弱太后欲立吕産為吕王王代太¶
后又重發之(鄧展曰重/難發其事)恐大臣不聽今卿最幸大臣所¶
敬何不風大臣以聞太后(師古曰風讀曰/諷其下亦同)太后必喜諸¶
吕以王萬户侯亦卿之有太后心欲之而卿為内臣不¶