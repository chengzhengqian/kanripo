結為長乆計皆更稱定陶王(師古曰更/音工衡反)勸帝以為嗣成¶
帝亦自羙其材為加元服而遣之(師古曰/為之冠)時年十七矣¶
明年使執金吾任宏守大鴻臚持節徴定陶王立為皇¶
太子謝曰臣幸得繼父守藩為諸侯王材質不足以假¶
充太子之宫(師古曰謙不敢言為太子故云假充若/言非正○宋祁曰非正新本作非如正)陛¶
下聖徳寛仁敬承祖宗奉順神祗宜䝉福祐子孫千億¶
之報(師古曰大雅假樂之詩曰干禄百福子孫千億言/成王宜衆宜人天所保佑求得福禄故子孫衆多)¶
(也十萬曰億故此/謝書引以為言)臣願且得留國邸旦夕奉問起居俟¶