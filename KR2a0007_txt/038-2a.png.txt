(音材/臥反)太后怒廼令人酌兩巵鴆酒置前(應劭曰鴆鳥黑/身赤目食蝮蛇)¶
(野葛以其羽畫/酒中飲之立死)令齊王為壽齊王起帝亦起欲俱為壽¶
太后恐自起反巵(師古曰/反音幡)齊王怪之因不敢飲陽醉去¶
問知其鴆廼憂自以為不得脱長安(師古曰脱免也言/死於長安不得更)¶
(至齊國也脱/音吐活反)内史士曰(師古曰内史王/官士者其名也)太后獨有帝與¶
魯元公主今王有七十餘城而公主廼食數城王誠以¶
一郡上太后為公主湯沐邑太后必喜王無患矣於是¶
齊王獻城陽郡以尊公主為王太后(師古曰為齊王太/后也言以母禮事)¶