其封林為建徳侯逡為封徳侯位皆特進見禮如三公¶
(師古曰朝/見之禮)賜第一區錢三百萬授几杖焉六月更授諸¶
侯茅土於明堂曰予制作地理建封五等考之經蓺合¶
之傳記通於義理(○宋祁曰考之合之下各當/添於字通字下當添之字)論之思¶
之至於再三自始建國之元以來九年于兹廼今定矣¶
予親設文石之平陳菁茅四色之土(師古曰尚書禹貢/苞匭菁茅儒者以)¶
(為菁菜名也茅三脊茅也而莽此言以菁茅為一物則/是謂善茅為菁茅也土有五色而此云四者中央之土)¶
(不以封也/菁音精)欽吿于岱宗泰社后土先祖先妣以班授之¶