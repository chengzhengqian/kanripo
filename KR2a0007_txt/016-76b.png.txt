　曰為韓司徒又韓王信傳曰使良以韓司徒即其明¶
　證豈可据楚漢春秋疑史記數處之文乎又髙帝本¶
　紀有曰與韓将皇欣魏申徒武蒲之軍并攻昌邑此¶
　則魏亦有申徒官矣¶
陽夏侯陳豨以特将云云○(臣召南/)按此表明言以前¶
　元年從起宛胊乃本傳則云不知始所以得從何也¶
　又曰十年以趙相國反按趙相國當作代相國各本¶
　俱誤其時趙相周昌非陳豨也¶