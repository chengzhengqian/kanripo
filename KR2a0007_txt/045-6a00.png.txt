趙脅燕定齊南摧楚人之兵數十萬衆遂斬龍且西鄉¶
以報(師古曰且音子/餘反鄉讀曰嚮)此所謂功無二於天下畧不世出¶
者也(師古曰言其計畧/奇異世所希有)今足下挾不賞之功戴震主之¶
威歸楚楚人不信歸漢漢人震恐足下欲持是安歸乎¶
(師古曰安焉/也此下亦同)夫埶在人臣之位而有高天下之名切為¶
足下危之信曰生且休矣吾將念之(師古曰念/猶思也)數日通¶
復説曰聽者事之候也(師古曰謂能/聽善謀也)計者存亡之機也¶
夫隨厮養之役者失萬乘之權守儋石之禄者闕卿相¶