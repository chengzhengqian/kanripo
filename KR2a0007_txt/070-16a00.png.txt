藩累世稱臣立千載之功建萬世之安羣臣之勳莫大¶
焉昔周大夫方叔吉甫為宣王誅獫狁而百蠻從其詩¶
曰嘽嘽焞焞如霆如雷顯允方叔征伐獫狁蠻荆來威¶
(師古曰小雅采芑之詩也嘽嘽衆也焞焞盛也言車徒/既衆且盛有如雷霆故能克定獫狁而令荆土之蠻亦)¶
(畏威而來也嘽他/丹反焞他回反)易曰有嘉折首獲匪其醜(師古曰離/上九爻辭)¶
(也嘉善也醜類也言王者出征/克勝斬首多獲非類故以為善)言美誅首惡之人而諸¶
不順者皆來從也今延壽湯所誅震雖易之折首詩之¶
雷霆不能及也論大功者不録小過舉大美者不疵細¶