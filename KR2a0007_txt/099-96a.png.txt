公卿旦入暮出議論連年不決不暇省獄訟寃結民之¶
急務縣宰缺者數年守兼(師古曰不拜正/官權令人守兼)一切貪殘日¶
甚(○宋祁曰甚下/當有是時二字)中郎將繡衣執法在郡國者並乘權¶
埶傅相舉奏(○宋祁曰/傅疑作傳)又十一公士分布勸農桑班時¶
令案諸章冠盖相望交錯道路召㑹吏民逮捕證左郡¶
縣賦歛遞相賕賂白黒紛然(師古曰白黒謂清濁也紛/然亂意也言清濁不分也)¶
守闕告訴者多莽自見前顓權以得漢政故務自㩜衆¶
事(師古曰㩜與擥/同其字從手)有司受成茍免(師古曰莽事事自決/成熟乃以付吏吏茍)¶