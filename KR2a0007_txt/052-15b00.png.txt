淮南王安謀反覺始安入朝時蚡為太尉迎安霸上謂¶
安曰上未有太子大王最賢髙祖孫即宫車晏駕非大¶
王立尚誰立哉(師古曰言大王尚/不得立當誰立也)淮南王大喜厚遺金¶
錢財物上自嬰夫事時不直蚡特為太后故及聞淮南¶
事上曰使武安侯在者族矣(師古曰言/其頼自死)¶
韓安國字長孺梁成安人也後徙睢陽嘗受韓子雜説¶
鄒田生所(師古曰田/生鄒縣人)事梁孝王為中大夫吳楚反時孝¶
王使安國及張羽為將扞吳兵於東界張羽力戰安國¶