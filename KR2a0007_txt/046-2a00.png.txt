(曰以其恭敬/履度故難之)徙奮為諸侯相奮長子建次甲次乙次慶¶
(師古曰史失其名故/云甲乙耳非其名)皆以馴行孝謹官至二千石(師古/曰馴)¶
(順也/音廵)於是景帝曰石君及四子皆二千石人臣尊寵廼¶
舉集其門凡號奮為萬石君(師古曰集合也凡最計也/總合其一門之計五人為)¶
(二千石故/號萬石君)孝景季年萬石君以上大夫禄歸老于家以¶
歲時為朝臣(師古曰/豫朝請)過宮門闕必下車趨見路馬必軾¶
焉(師古曰路馬天子路車之/馬軾謂撫軾蓋為敬也)子孫為小吏來歸謁萬石¶
君必朝服見之不名子孫有過失不誚讓為便坐(師古/曰便)¶