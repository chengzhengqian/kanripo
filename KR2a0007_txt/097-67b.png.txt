(曰皮弁以鹿皮為冠形如人手之弁合也素績謂素裳/也朱衣而素裳績字或作襀襀謂襞襀之若今之&KR1638;為)¶
(也/)以禮雜卜筮太牢祠宗廟待吉月日明年春遣大司¶
徒宫大司空豐左将軍建右将軍甄邯光禄大夫歆奉¶
乘輿法駕迎皇后於安漢公第宫(師古曰本自莽第以/皇后在是因呼曰宫)¶
豐歆授皇后璽&KR0807;(師古曰紱所/以繋璽音茀)登車稱警蹕便時上林¶
延壽門(師古曰取時日之/便也音頻面反)入未央宫前殿羣臣就位行¶
禮大赦天下益封父安漢公地滿百里賜迎皇后及行¶
禮者自三公以下至騶宰執事長樂未央宫安漢公第¶