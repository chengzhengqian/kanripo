(者變置丞相與宫室也但華則變大夫也師古曰相室/猶言相國謂宰相也合韻故言相室相室者相王室)¶
冬水王木相故象大臣劉歆以為庶徵皆以蟲為孽思¶
心蠃蟲孽也李梅實屬草妖惠帝五年十月桃李華棗¶
實昭帝時上林苑中大柳樹斷仆地一朝起立生枝葉¶
有蟲食其葉成文字曰公孫病已立又昌邑王國社有¶
枯樹復生枝葉眭孟以為木陰類下民象當有故廢之¶
家公孫氏從民間受命為天子者昭帝富於春秋霍光¶
秉政以孟妖言誅之後昭帝崩無子徵昌邑王賀嗣位¶