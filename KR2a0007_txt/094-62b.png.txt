(力追/反)復株絫若鞮單于立遣子右致盧兒王醯諧屠奴¶
侯入侍以且麋胥為左賢王且莫車為左谷蠡王嚢知¶
牙斯為右賢王復株絫單于復妻王昭君生二女長女¶
云為須卜居次(李竒曰居次者女之號若漢言公/主也文穎曰須卜氏匈奴貴族也)小女¶
為當于居次(文潁曰當于亦匈奴大族也師/古曰須卜當于皆其夫家氏族)河平元年¶
單于遣右臯林王伊邪莫演等奉獻朝正月(師古曰/演音衍)既¶
罷遣使者送至蒲坂(師古曰河/東之縣也)伊邪莫演言欲降即不¶
受我我自殺終不敢還歸使者以聞下公卿議議者或¶