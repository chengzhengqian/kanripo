(師古曰/匿藏也)唯式尤欲助費上於是以式終長者乃召拜式¶
為中郎賜爵左庶長(師古曰/第十爵)田十頃布告天下尊顯以¶
風百姓(師古曰風/讀曰諷)初式不願為郎上曰吾有羊在上林¶
中欲令子牧之式既為郎布衣草蹻而牧羊(師古曰蹻/即今草屨)¶
(也南方謂之蹻字本作屩並音居畧反○/宋祁曰注文今草屨也景本作今之鞋也)歲餘羊肥息¶
(師古曰息生也言羊/既肥而又生多也)上過其羊所善之式曰非獨羊也¶
治民亦猶是矣以時起居惡者輒去(師古曰去除/也音邱巨反)毋令¶
敗羣上竒其言欲試使治民拜式緱氏令緱氏便之遷¶