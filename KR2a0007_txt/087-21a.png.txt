暗藹兮降清壇瑞穰穰兮委如山(張晏曰儐贊也師古/曰暗藹神之形影也)¶
(穰穰多也委積也暗音烏感/反○蕭該音義曰儐甫刃反)於是事畢功𢎞回車而歸¶
度三巒兮偈棠棃(師古曰三巒即封巒觀名/也棠棃宫名偈讀曰憇)天閫決兮¶
地垠開八荒協兮萬國諧(師古曰天閫天門之閫也決/亦開也言德澤普洽無極限)¶
(也/)登長平兮雷鼓磕天聲起兮勇士厲(師古曰長平涇/水上坂名也磕)¶
(擊鼓聲也天聲聲至天也聲字或作嚴言擊嚴鼓也厲/奮也○蕭該音義曰磕口蓋反又口艾反李善曰字指)¶
(大聲/也)雲飛揚兮雨滂沛于胥德兮麗萬世(師古曰于曰/也胥皆也麗)¶
(美也沛音/普大反)亂曰(師古曰亂者理也/縂理一賦之終也)崇崇圜丘隆隠天兮¶