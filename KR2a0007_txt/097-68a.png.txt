者皆增秩賜金帛各有差皇后立三月以禮見高廟尊¶
父安漢公號曰宰衡位在諸侯王上賜公夫人號曰功¶
顯君食邑封公子安為襃新侯臨為賞都侯后立歲餘¶
平帝崩莽立孝宣帝𤣥孫嬰為孺子莽攝帝位尊皇后¶
為皇太后三年莽即眞以嬰為定安公改皇太后號為¶
定安公太后太后時年十八矣為人婉瘱有節操(師古/曰婉)¶
(順也瘱靜也/音烏計反)自劉氏廢常稱疾不朝會莽敬憚傷哀欲¶
嫁之乃更號為黄皇室主(師古曰莽自謂土徳故云黄/皇室主者若漢之稱公主)¶