環畢東北出而西逆行至昴即南廼東行占曰為喪死¶
寇亂畢昴趙也¶
孝景元年正月癸酉金水合於婺女占曰為變謀為兵¶
憂婺女粵也又為齊其七月乙丑金木水三合於張占¶
曰外内有兵與喪改立王公張周地今之河南也又為¶
楚其二年七月丙子火與水晨出東方因守斗占曰其¶
國絶祀至其十二月水火合於斗占曰為淬不可舉事¶
用兵必受其殃一曰為北軍用兵舉事大敗斗吳也又¶