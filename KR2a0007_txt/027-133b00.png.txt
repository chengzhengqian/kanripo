蛇殺内蛇之象也蛇死六年而厲公立嚴公聞之問申¶
繻曰猶有妖乎(師古曰申繻魯/大夫也繻音湏)對曰人之所忌其氣炎¶
以取之(師古曰炎/音弋贍反)妖由人興也人亡釁焉妖不自作人¶
棄常故有妖(師古曰已/解于上)京房易傳曰立嗣子疑厥妖蛇¶
居國門鬭左氏傳文公十六年夏有蛇自泉宫出(師古/曰泉)¶
(宫即/泉臺)入于國如先君之數劉向以為近蛇孽也泉宫在¶
囿中公母姜氏嘗居之蛇從之出象宫將不居也詩曰¶
維虺維蛇女子之祥(師古曰小雅/斯干之詩)又蛇入國國將有女¶