百工所取給萬民所卬足也(師古曰卬/音牛向反)又有秔稻梨栗¶
桑麻竹箭之饒土宜薑芋水多䵷魚(師古曰芋草名其/葉似藕荷而長不)¶
(圓其根正白可食䵷即蛙字也似/蝦蟆而小長脚盖人亦取食之)貧者得以人給家足¶
無饑寒之憂故酆鎬之間號為土膏其賈畝一金(師古/曰賈)¶
(讀曰/價)今規以為苑絶陂池水澤之利而取民膏腴之地¶
上乏國家之用下奪農桑之業棄成功就敗事損耗五¶
榖(師古曰耗减/也音呼到反)是其不可一也且盛荆棘之林而長養¶
麋鹿廣狐兎之苑大虎狼之虛(師古曰虚/讀曰墟)又壊人冢墓¶