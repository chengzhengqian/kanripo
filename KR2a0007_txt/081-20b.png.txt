侯禹四子長子宏嗣侯官至太常列於九卿三弟皆為¶
校尉散騎諸曹初禹為師以上難數對已問經為論語¶
章句獻之始魯扶卿及夏侯勝王陽蕭望之韋𤣥成皆¶
説論語篇第或異禹先事王陽後從庸生采獲所安最¶
後出而尊貴諸儒為之語曰欲為論念張文(○宋祁曰/監本越本)¶
(欲字下/有不字)由是學者多從張氏餘家寖微(師古曰/寖漸也)¶
孔光字子夏孔子十四世之孫也孔子生伯魚鯉(師古/曰名)¶
(鯉字伯魚先言其字者孔氏自/為譜諜示尊其先也下皆類此)鯉生子思伋(師古曰/伋音級)伋¶