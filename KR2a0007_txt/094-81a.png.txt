子以下二十七人皆械檻付使者遣厨唯姑夕王富等¶
四十人送歙颯(○宋祁曰厨字/上當有右字)莽作焚如之刑燒殺陳¶
良等(應劭曰易有焚如死如棄如之言莽依此作刑名/也如淳曰焚如死如棄如者謂不孝子也不畜於)¶
(父母不容於朋友故燒殺棄之莽依此/作刑名也師古曰易離卦九四爻辭也)罷諸將率屯兵¶
但置游擊都尉單于貪莽賂遺故外不失漢故事然内¶
利㓂掠又使還知子登前死怨恨冦虜從左地入不絶¶
(師古曰入為/㓂而虜掠)使者問單于輙曰烏桓與匈奴無狀黠民¶
共為㓂入塞譬如中國有盗賊耳咸初立持國威信尚¶