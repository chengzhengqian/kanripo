　注生而肉孔外内厚薄自然均者○監本孔字上脫¶
　肉字外内訛外肉今改正又截以爲筩監本訛䇶從¶
　宋本改¶
斷兩節間而吹之以爲黄鍾之宮○晉志作斷兩節間¶
　長三寸九分而吹之¶
九者所以究極中和云云○沈約宋志曰班氏所志未¶
　能通律呂本原空煩其文而爲辭費又推九六欲符¶
　劉歆三統之數假托非類以餙其說皆孟堅之妄矣¶