廷尉王平等五人(師古曰前為此官今/不居者皆謂之故也)持節行郡國(師/古)¶
(曰行音/下更反)舉賢良問民所疾苦冤失職者冬無氷¶
二年春正月大將軍光左將軍桀皆以前捕斬反虜重¶
合侯馬通功封光為博陸侯桀為安陽侯以宗室毋在¶
位者舉茂材劉辟彊劉長樂皆為光祿大夫辟彊守長¶
樂衞尉(師古曰長樂/宫之衞尉也)三月遣使者賑貸貧民毋種食者¶
(師古曰貸音吐/戴反其下並同)秋八月詔曰往年災害多今年𧖟麥傷¶
所振貸種食勿收責毋令民出今年田租冬發習戰射¶