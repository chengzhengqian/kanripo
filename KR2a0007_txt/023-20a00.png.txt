疏言秦有十失其一尚存治獄之吏是也語在溫舒傳¶
上深愍焉廼下詔曰間者吏用法巧文寖深是朕之不¶
德也夫決獄不當使有罪興邪不辜䝉戮(晉灼曰當重/而輕使有罪)¶
(者起邪惡之心也師古曰有罪者更興/邪惡無辜者反陷重刑是決獄不平故)父子悲恨朕甚¶
傷之今遣廷史與郡鞠獄任輕祿薄(如淳曰廷史廷尉/史也以囚辭決獄)¶
(事為鞠謂疑獄也李竒曰鞠窮也/獄事窮竟也師古曰李說是也)其為置廷平秩六百¶
石員四人其務平之以稱朕意於是選于定國為廷尉¶
求明察寛恕黄霸等以為廷平季秋後請讞時上常幸¶