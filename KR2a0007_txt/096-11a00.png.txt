西與難兠接山居田石間有白草累石爲室民接手飲¶
(師古曰自髙山下谿澗中飲/水故接連其手如猿之爲)出小歩馬(孟康曰種小能/歩也師古曰此)¶
(說非也小細也細歩言其能蹀足卽今/所謂百歩千跡者也豈謂其小種乎)有驢無牛其西¶
則有縣度(師古曰縣䋲而度/也縣古懸字耳)去陽關五千八百八十八¶
里去都䕶治所五千二十里縣度者石山也谿谷不通¶
以繩索相引而度云¶
西夜國王號子合王治呼犍谷(師古曰犍/音鉅言反)去長安萬二¶
百五十里戸三百五十口四千勝兵千人東北到都䕶¶