(師古曰/皇暇也)孝惠髙后時公卿皆武力功臣孝文時頗登用¶
(師古曰言少/用文學之士)然孝文本好刑名之言及至孝景不任儒¶
竇太后又好黄老術故諸博士具官待問未有進者(師/古)¶
(曰具官謂/備員而已)漢興言易自淄川田生言書自濟南伏生言¶
詩於魯則申培公於齊則轅固生(師古曰培固者其人/名公生者其號也它)¶
(皆類此培音陪韋/昭曰培公之名也)燕則韓太傅(師古曰/名嬰也)言禮則魯髙堂¶
生言春秋於齊則胡母生於趙則董仲舒及竇太后崩¶
武安君田蚡為丞相黜黄老刑名百家之言延文學儒¶