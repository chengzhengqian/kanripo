間如白駒之過隙(師古曰解/在魏豹傳)何自苦如此良不得已彊¶
聼食後六歲薨諡曰文成侯良始所見下邳圯上老父¶
與書者(○宋祁云浙/本圯作汜)後十三歲從髙帝過濟北果得穀¶
城山下黄石取而寶祠之及良死并葬黄石毎上冢伏¶
臘祠黄石子不疑嗣侯孝文三年坐不敬國除¶
陳平陽武户牗郷人也(師古曰陽武縣名屬/陳留户牗者其郷名)少時家貧¶
好讀書治黄帝老子之術有田三十畆與兄伯居伯常¶
耕田縱平使游學平為人長大美色人或謂平貧何食¶