為同心侯林為說徳侯光孫夀為合意侯豐孫匡為并¶
力侯益邯建各三千户是嵗西羌龐恬傅幡等(師古曰/幡音敷)¶
(元反其/字從巾)怨莽奪其地作西海郡反攻西海太守程永永¶
奔走莽誅永遣護羌校尉竇况擊之二年春竇况等擊¶
破西羌五月更造貨錯刀一直五千契刀一直五百大¶
錢一直五十與五銖錢並行民多盜鑄者禁列侯以下¶
不得挾黄金輸御府受直然卒不與直九月東郡太守¶
翟義都試勒車騎因發犇命立嚴鄉侯劉信為天子(師/古)¶