即背漢漢遣耳與韓信擊破趙井陘斬餘泜水上(蘇林/曰泜)¶
(音祗也晉灼曰問其方人音柢師古曰蘇晉二説皆是/也蘇音祗敬之祗音執夷反古音如是晉音根柢之柢)¶
(音丁計反今其/土俗呼水則然)追殺趙王歇襄國(○景徳本無此七字/劉攽曰斬餘泜水上)¶
(下有追殺趙王/歇襄國七字)四年夏立耳為趙王五年秋耳薨諡曰¶
景王子敖嗣立為王尚髙祖長女魯元公主為王后七¶
年髙祖從平城過趙趙王旦暮自上食體甚卑有子婿¶
禮高祖箕踞罵詈甚慢之(師古曰箕踞者謂/申两脚其形如箕)趙相貫高¶
趙午年六十餘故耳客也怒曰吾王孱王也(孟康曰冀/州人謂懦)¶