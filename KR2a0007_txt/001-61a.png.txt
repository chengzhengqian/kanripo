(以此觀之信旣亡走匈奴兵亂未知所在其將乃共立/趙利為王收信散兵與匈奴共距漢若去一與字紀傳)¶
(皆分/明)共立故趙後趙利為王(師古曰故趙/六國時趙也)收信散兵與¶
匈奴共距漢上從晉陽連戰乘勝逐北至樓煩會大寒¶
士卒墮指者什二三(師古曰十人之/中二三墮指)遂至平城為匈奴¶
所圍七日用陳平秘計得出(應劭曰陳平使畫工圖美/女間遣人遺閼氏云漢有)¶
(美女如此今皇帝困厄欲獻之閼氏畏其奪巳寵因謂/單于曰漢天子亦有神靈得其土地非能有也於是匈)¶
(奴開其一角得突出鄭氏曰以計鄙陋故秘不傳師古/曰應氏之説出桓譚新論蓋譚以意測之事當然耳非)¶
(記傳所/説也)使樊噲留定代地十二月上還過趙不禮趙王¶