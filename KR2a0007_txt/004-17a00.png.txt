曰孝悌天下之大順也力田為生之本也三老衆民之¶
師也廉吏民之表也朕甚嘉此二三大夫之行今萬家¶
之縣云無應令(師古曰無孝悌力田/之人可應察舉之令)豈實人情是吏舉¶
賢之道未備也其遣謁者勞賜三老孝者帛人五匹悌¶
者力田二匹廉吏二百石以上率百石者三匹(師古曰/自二百)¶
(石以上每百/石加三匹也)及問民所不便安而以户口率置三老孝¶
悌力田常員(師古曰計户口之數以率/之増置其員廣教化也)令各率其意以¶
道民焉(師古曰道/讀曰導)¶