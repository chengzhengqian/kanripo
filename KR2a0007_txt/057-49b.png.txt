山兮北掲石瀨(師古曰掲褰衣而渡也石面/淺水曰瀨音賴掲音丘例反)弭節容與¶
兮歴弔二世持身不謹兮亡國失勢信讒不寤兮宗廟¶
滅絶(師古曰信讒/謂殺李斯也)烏乎操行之不得(師古曰操/音千到反)墓蕪穢¶
而不修兮魂亡歸而不食(○宋祁曰姚本作墳墓蕪穢/而不修魂魄亡歸而不食)¶
相如拜為孝文園令上既羙子虛之事相如見上好僊¶
因曰上林之事未足羙也尚有靡者(師古曰/靡麗也)臣嘗為大¶
人賦未就(師古曰/就成也)請具而奏之相如以為列僊之儒居¶
山澤間(師古曰儒柔也術士之稱也凡有道術皆為/儒今流俗書本作傳字非也後人所改耳)形¶