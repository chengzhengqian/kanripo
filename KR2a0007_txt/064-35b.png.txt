長策也今中國無狗吠之警而外累於逺方之備靡敝¶
國家(師古曰累/音力瑞反)非所以子民也(師古曰子謂/養之如子也)行無窮之¶
欲甘心快意結怨於匈奴非所以安邊也禍挐而不解¶
(師古曰挐相連/引也音女居反)兵休而復起近者愁苦遠者驚駭非所¶
以持久也今天下鍜甲摩劒矯箭控弦(師古曰矯正曲/使直也控引也)¶
轉輸軍糧未見休時此天下所共憂也夫兵多而變起¶
(○宋祁曰/多或作久)事煩而慮生今外郡之地或幾千里(師古曰/幾音鉅)¶
(依反次/下亦同)列城數十形束壤制(孟康曰言其土地形/埶足以束制其民)帶脅¶