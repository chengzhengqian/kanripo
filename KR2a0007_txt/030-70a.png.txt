　云竇公年百八十嵗云云○(臣召南/)按竇公事見正¶
　史必得其實但桓譚言百八十嵗則可疑也魏文侯¶
　在位三十八年而卒時為周安王十五年自安王十¶
　五年計至秦二世三年即已一百八十一年矣又加¶
　髙祖十二年惠帝七年髙后八年而孝文始即帝位¶
　則是二百零八年也竇公在魏文侯時已為樂工則¶
　其年必非甚㓜至見文帝又未必即在元年則其夀¶
　蓋二百三四十嵗矣謂之百八十歲可乎¶