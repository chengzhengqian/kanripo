魯共王分魯西寧鄕(師古曰共讀如恭恭王名餘景帝/之子也○宋祁云王字下疑有時)¶
(字/)以封子節侯别屬大河大河後更名東平故勝為東¶
平人勝少孤好學從始昌受尚書及洪範五行傳説災¶
異後事蕳卿(師古曰姓蕳/名卿蕳音姦)又從歐陽氏問為學精孰所¶
問非一師也善說禮服(師古曰禮/之喪服也)徵為博士光祿大夫¶
會昭帝崩昌邑王嗣立數出(師古曰每/出游戲也)勝當乘輿前諫¶
曰天乆隂而不雨臣下有謀上者陛下出欲何之(師古/曰之)¶
(徃也○宋祁曰輿/字下疑有車字)王怒謂勝為祅言縛以屬吏(師古曰/屬委也)¶