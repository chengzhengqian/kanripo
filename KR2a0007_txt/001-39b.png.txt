政不平主約不信天下所不容大逆無道罪十也吾以¶
義兵從諸侯誅殘賊使刑餘罪人擊公(師古曰言/輕賤也)何苦¶
乃與公挑戰羽大怒伏弩射中漢王漢王傷胸乃捫足¶
曰虜中吾指(師古曰捫摸也傷胸而捫足者/以安衆也捫音門中音竹仲反)漢王病創¶
臥張良彊請漢王起行勞軍以安士卒(師古曰行音下/更反其下亦同)¶
(○朱子文曰此句中多漢王二字當/曰漢王病創臥張良彊請起行勞軍)毋令楚乘勝漢王¶
出行軍疾甚因馳入成臯十一月韓信與灌嬰擊破楚¶
軍殺楚將龍且追至城陽虜齊王廣齊相田橫自立為¶