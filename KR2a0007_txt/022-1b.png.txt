之情(師古曰函包容也讀/與含同它皆類此)天禀其性而不能節也(師古/曰禀)¶
(謂給/授也)聖人能為之節而不能絶也故象天地而制禮樂¶
所以通神明立人倫(師古曰/倫理也)正情性節萬事者也人性¶
有男女之情妬忌之别為制婚姻之禮有交接長㓜之¶
序為制鄉飲之禮有哀死思遠之情為制喪祭之禮有¶
尊尊敬上之心為制朝覲之禮哀有哭踊之節樂有歌¶
舞之容(師古曰踊跳/也哀甚則踊)正人足以副其誠邪人足以防其¶
失(師古曰/副稱也)故婚姻之禮廢則夫婦之道苦而淫辟之罪¶