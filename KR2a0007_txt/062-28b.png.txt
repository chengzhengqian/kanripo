司馬遷據左氏國語采世本戰國策述楚漢春秋接其¶
後事訖於大漢其言秦漢詳矣至於采經摭傳(師古曰/摭拾也)¶
(音之/亦反)分散數家之事甚多疏略或有抵梧(如淳曰梧讀/曰迕相觸迕)¶
(也師古曰抵觸也梧相/支拄不安也梧音悟)亦其渉獵者廣博貫穿經傳馳¶
騁古今上下數千載間斯以勤矣又其是非頗繆於聖¶
人(師古曰頗/普我反)論大道則先黄老而後六經序遊俠則退¶
處士而進姦雄述貨殖則崇埶利而羞賤貧此其所蔽¶
也然自劉向揚雄博極羣書皆稱遷有良史之材服其¶