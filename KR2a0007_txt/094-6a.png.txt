始皇帝使蒙恬將數十萬之衆北擊胡悉收河南地因¶
河為塞築四十四縣城臨河徙適戍以充之(師古曰適/讀曰讁有)¶
(罪讁合徙戍/者令徙居之)而通直道自九原至雲陽因邊山險塹谿¶
谷可繕者繕之(師古曰/繕𥙷也)起臨洮至遼東萬餘里又度河¶
據陽山北假中(師古曰北/假地名)當是時東胡强而月氏盛(師/古)¶
(曰氏/音支)匈奴單于曰頭曼(師古曰曼/音莫安反)頭曼不勝秦北徙十¶
有餘年而蒙恬死諸侯畔秦中國擾亂諸秦所徙適邊¶
者皆復去(師古曰/適音讁)於是匈奴得寛復稍度河南與中國¶