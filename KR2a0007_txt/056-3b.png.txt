别其條勿猥勿幷(師古曰猥積也并合也/欲其一一疏理而言之)取之於術慎¶
其所出廼其不正不直不忠不極枉于執事書之不泄¶
興于朕躬毋悼後害(師古曰極中也公卿執事有不忠/直而阿枉者皆令言之朕自發書)¶
(不有漏泄勿懼有/後害而不言也)子大夫其盡心靡有所隱朕將親覽¶
焉仲舒對曰陛下發徳音下明詔求天命與情性皆非¶
愚臣之所能及也臣謹案春秋之中視前世已行之事¶
以觀天人相與之際甚可畏也國家將有失道之敗而¶
天廼先出災害以譴告之(師古曰/譴責也)不知自省又出怪異¶