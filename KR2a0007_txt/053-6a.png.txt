(曰易王即魯恭王同母之弟徵臣則太后/之孫也故與書戒之○宋祁曰恭當作共)遺徵臣書曰¶
國中口語籍籍慎無復至江都(師古曰籍籍/諠聒之意)後建使謁¶
者吉請問共太后(師古曰謂請/問起居也)太后泣謂吉歸以吾言¶
謂而王(師古曰謂告/也而汝也)王前事漫漫今當自謹獨不聞燕¶
齊事乎(張晏曰燕王定國齊王次昌/皆與子昆弟姦發覺自殺也)言吾為而王泣也¶
吉歸致共太后語建大怒擊吉斥之(師古曰斥/謂退棄之)建游章¶
臺宫令四女子乗小舩建以足蹈覆其船(師古曰覆音/芳目反其下)¶
(亦/同)四人皆溺二人死後游雷波(師古曰波讀為陂雷陂/陂名其下云入波中亦)¶