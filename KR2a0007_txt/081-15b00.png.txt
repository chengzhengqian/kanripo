地所以一統尊法制也衡位三公輔國政領計簿知郡¶
實正國界計簿已定而背法制専地盗土以自益及賜¶
明阿承衡意猥舉郡計亂減縣界(師古曰猥曲也○宋/祁曰南本無承字只)¶
(云阿丞相衡意/浙本作阿承)附下罔上擅以地附益大臣皆不道於¶
是上可其奏勿治丞相免為庻人終於家子咸亦明經¶
歴位九卿家世多為博士者¶
張禹字子文河内軹人也至禹父徙家蓮勺(師古曰左/馮翊縣名)¶
(也音/輦酌)禹為兒數隨家至市喜觀於卜相者前(師古曰至/其人之前)¶