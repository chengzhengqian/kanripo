(功/績)薛宣政事已試(師古曰言/有效也)上然其議宣為少府月餘¶
遂超御史大夫至丞相駿乃代宣為御史大夫並居位¶
六歲病卒翟方進代駿為大夫數月薛宣免遂代為丞¶
相衆人為駿恨不得封侯駿為少府時妻死因不復娶¶
或問之駿曰徳非曽參子非華元(如淳曰華與元曽參/之二子也韓詩外傳)¶
(曰曽參喪妻不更娶人問其故曽子曰以華元善/人也一曰曽參之子字華元師古曰二子是也)亦何¶
敢娶駿子崇以父任為郎歴刺史郡守治有能名建平¶
三年以河南太守徵入為御史大夫數月是時成帝舅¶