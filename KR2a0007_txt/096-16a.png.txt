視險阻危害不可勝言聖王分九州制五服(師古曰九/州冀兗豫)¶
(青徐荆揚梁雍也/五服侯甸綏要荒)務盛内不求外今遣使者承至尊之¶
命送蠻夷之賈勞吏士之衆渉危難之路罷弊所恃以¶
事無用(師古曰罷讀曰疲所恃謂中國/之人也無用謂遠方蠻夷之國)非久長計也使¶
者業已受節可至皮山而還(師古曰言已立計遣之/不能卽止可至皮山也)於¶
是鳳白從欽言罽賔實利賞賜賈市其使數年而壹至¶
云¶
烏弋山離國王去長安萬二千二百里不屬都䕶戸口¶