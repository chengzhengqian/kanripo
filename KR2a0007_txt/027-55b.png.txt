(矜尚/也)犯則陵人迂則誣人伐則掩人有是寵也而益之¶
以三怨其誰能忍之雖齊國子亦將與焉立於淫亂之¶
國而好盡言以招人過(蘇林曰招音翹招舉也/師古曰盡言猶極言也)怨之本¶
也唯善人能受盡言齊其有虖(師古曰言無善/人不能受盡言)十七年¶
晉殺三郤十八年齊殺國佐凡此屬皆言不從之咎云¶
晉穆侯以條之役生太子名之曰仇(師古曰穆侯僖侯/之孫也條晉地也)¶
(蓋以敵來侵已當戰時而/生故取仇忿之義以名子)其弟以千畮之戰生名之曰¶
成師(師古曰太子之弟即桓叔也畮古畝字/也千畮亦地名意取能成其師衆也)師服曰異¶