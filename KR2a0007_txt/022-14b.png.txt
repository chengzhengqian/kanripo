(也秦欲兼之遺以女樂由/余諫而不聽遂去入秦)齊人餽魯而孔子行(師古曰/餽亦饋)¶
(字論語云齊人餽女樂季桓/子受之三日不朝孔子行也)至於六國魏文侯最為好¶
古(師古曰魏文侯本晉大/夫畢萬之後僭諸侯者)而謂子夏曰寡人聽古樂則¶
欲寐及聞鄭衛余不知倦焉子夏辭而辨之終不見納¶
(師古曰事見/禮之樂記)自此禮樂喪矣漢興樂家有制氏(服䖍曰/魯人也)¶
(善樂事也○宋/祁曰當刪也字)以雅樂聲律世世在太樂官但能紀其¶
鏗鎗鼓舞而不能言其義(師古曰鏗鎗金石之聲也鏗/音立耕反鎗音初庚反其下)¶
(亦/同)髙祖時叔孫通因秦樂人制宗廟樂大祝迎神于廟¶