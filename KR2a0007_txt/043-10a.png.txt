直入坐(師古曰言不因門人/將命而徑入自坐)陳平方念不見賈(師古曰/思慮之)¶
(際故不/覺賈至)賈曰何念深也平曰生揣我何念(孟康曰揣度/也韋昭曰揣)¶
(音初/委反)賈曰足下位為上相食三萬户侯可謂極富貴無¶
欲矣然有憂念不過患諸呂少主耳陳平曰然為之奈¶
何賈曰天下安注意相天下危注意將將相和則士豫¶
附(師古曰/豫素也)士豫附天下雖有變則權不分權不分為社¶
稷計在兩君掌握耳臣常欲謂太尉絳侯(師古曰謂/者與之言)絳¶
侯與我戲易吾言(師古曰言絳侯與我/相戲狎輕易其言耳)君何不交驩太¶