文徳逺近之埶異也是以春秋内諸夏而外夷狄(師古/曰春)¶
(秋成十五年諸侯㑹吳於鍾離公羊傳曰曷為殊㑹吳/外也曷為外春秋内中國而外諸夏内諸夏而外夷狄)¶
(也/)夷狄之人貪而好利被髪左袵人各其心其與中國¶
殊章服異習俗飲食不同言語不通辟居北垂寒露之¶
野(師古曰辟/讀曰僻)逐草隨畜射獵為生隔以山谷雍以沙幕¶
(師古曰雍/讀曰壅)天地所以絶外内也是故聖王以徳綏之不¶
與約誓不就攻伐約之則費賂而見欺攻之則勞師而¶
招㓂其地不可耕而食也其民不可臣而畜也是以外¶