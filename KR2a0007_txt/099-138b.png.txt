就枕矣(師古曰馮讀曰憑○/宋祁曰枕字當作次)性好時日小數及事迫急¶
亶為厭勝遣使壞渭陵延陵園門罘罳曰毋使民復思¶
也又以墨洿色其周垣(師古曰洿染之變其/舊色也洿音一故反)號將至曰¶
嵗宿申水為助將軍右庚刻木校尉前丙燿金都尉又¶
曰執大斧伐枯木流大水滅發火如此屬不可勝記秋¶
太白星流入太微燭地如月光成紀隗崔兄弟共刼大¶
尹李育(師古曰成紀/隴西之縣)以兄子隗囂為大將軍攻殺雍州¶
牧陳慶安定卒正王旬并其衆移書郡縣數莽罪惡萬¶