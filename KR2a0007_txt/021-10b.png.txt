辛懐任於壬陳揆於癸故隂陽之施化萬物之終始既¶
類旅於律呂又經歴於日辰而變化之情可見矣玉衡¶
杓建天之綱也(如淳曰杓音猋斗端星也孟康曰斗在/天中周制四方猶宮聲處中爲四聲綱)¶
(也師古曰杓/音必遙反)日月初躔星之紀也(孟康曰躔舍也二十/八舍列在四方日月)¶
(行焉起於星紀而又周之猶四聲爲宮紀也晉灼曰下/言斗綱之端連貫營室織女之紀指牽牛之初以紀日)¶
(月故曰星紀五星起其初日月起其中是/謂天之綱紀也師古曰躔踐也音直連反)綱紀之交以¶
原始造設合樂用焉律呂唱和以育生成化歌奏用焉¶
指顧取象然後隂陽萬物靡不條鬯該成(師古曰條逹/也鬯與暢同)¶