尚易燕(師古曰易輕/也音弋豉反)况以兩賢王左提右挈而責殺王¶
滅燕易矣(師古曰提挈/言相扶持也)燕以為然乃歸趙王養卒為御¶
而歸李良已定常山還報趙王趙王復使良略太原至¶
石邑秦兵塞井陘未能前秦將詐稱二世使使遺良書¶
不封(張晏曰欲其漏/泄君臣相疑也)曰良嘗事我得顯幸誠能反趙為¶
秦赦良罪貴良良得書疑不信之邯鄲益請兵(師古曰/之徃也)¶
未至道逢趙王姊從百餘騎良望見以為王伏謁道旁¶
王姊醉不知其將使騎謝良良素貴起慙其從官從官¶