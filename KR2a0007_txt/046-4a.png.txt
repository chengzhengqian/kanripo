哀思杖廼能行歲餘建亦死諸子孫咸孝然建最甚甚¶
於萬石君建為郎中令奏事下(師古曰建有所奏上而/被報下也下音胡亞反)¶
建讀之驚恐曰書馬者與尾而五(服虔曰作馬字下曲/者而五建時上書誤)¶
(作四師古曰馬字下曲者/為尾并四㸃為四足凡五)今乃四不足一獲譴死矣其¶
為謹慎雖他皆如是慶為太僕御出(師古曰為上/御車而出)上問¶
車中幾馬慶以策數馬畢舉手曰六馬慶於兄弟最為¶
簡易矣然猶如此出為齊相齊國慕其家行不治而齊¶
國大治(師古曰不治/言無所治罰)為立石相祠元狩元年上立太子¶