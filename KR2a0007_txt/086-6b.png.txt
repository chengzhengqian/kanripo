舉武不敢舉後數月哀帝崩太后即日引莽入收大司¶
馬董賢印綬詔有司舉可大司馬者莽故大司馬辭位¶
辟丁傅(師古曰辟/讀曰避)衆庶稱以為賢又太后近親自大司¶
徒孔光以下舉朝皆舉莽武為前將軍素與左將軍公¶
孫祿相善二人獨謀以為徃時孝恵孝昭少主之世外¶
戚吕霍上官持權㡬危社稷(師古曰㡬/音鉅依反)今孝成孝哀比¶
世無嗣(師古曰/比頻也)方當選立親近輔㓜主不宜令異姓大¶
臣持權(師古曰異姓謂非宗室及外戚○宋祁曰南本/徐鍇去不字予據顏注刪之為允劉敞曰周禮)¶