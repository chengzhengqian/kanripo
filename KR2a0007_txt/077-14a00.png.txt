除大舍子自劾去者欲為髙節也今兩府髙士俗不為¶
主簿子既為之徙舍甚説(師古曰説/讀曰悦)何前後不相副也¶
寳曰髙士不為主簿而大夫君以寳為可一府莫言非¶
(師古曰言大夫以為寳適可為主/簿耳府中之人又不以為不當也)士安得獨自髙前日¶
君男欲學文而移寳自近(師古曰文/謂書也)禮有来學義無往¶
教道不可詘身詘何傷且不遭者可無不為况主簿乎¶
(師古曰言士不遭遇知己/則當屈辱無所不為也)忠聞之甚慙上書薦寳經明¶
質直宜備近臣為議郎遷諫大夫鴻嘉中廣漢羣盗起¶