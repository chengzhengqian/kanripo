(欲治四方者先當能/定其家從内以及外)傳曰正家而天下定矣(師古曰易/家人卦之)¶
(彖/辭)衡為少傅數年數上疏陳便宜及朝廷有政議傅經¶
以對(師古曰傅讀/曰附附依也)言多法義上以為任公卿(師古曰/任堪也)由¶
是為光禄勲御史大夫建昭三年代韋𤣥成為丞相封¶
樂安侯食邑六百户元帝崩成帝即位衡上疏戒妃匹¶
勸經學威儀之則曰陛下秉至孝哀傷思慕不絶於心¶
未有游虞弋射之宴(師古曰虞/與娱同)誠隆於慎終追逺無窮¶
已也(師古曰慎終慎孝道之終也追逺不忘本也論/語稱孔子慎終追逺則民徳歸厚矣故衡引之)竊¶