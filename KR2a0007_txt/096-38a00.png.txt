銅墨云末振將弟卑爰疐(師古曰疐/音竹二反)本共謀殺大昆彌¶
將衆八萬餘口北附康居謀欲藉兵(師古曰/藉借也)兼并兩昆¶
彌兩昆彌畏之親倚都䕶(師古曰倚依附/也音於綺反)哀帝元壽二¶
年大昆彌伊秩靡與單于並入朝漢以爲榮至元始中¶
卑爰疐殺烏日領以自效漢封爲歸義侯兩昆彌皆弱¶
卑爰疐侵陵都䕶孫建襲殺之自烏孫分立兩昆彌後¶
漢用憂勞且無寜歲(師古曰言或鎭撫或/威制之故多事也)¶
姑墨國王治南城去長安八千一百五十里戸三千五¶