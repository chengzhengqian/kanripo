願陛下雖聖性得之(○宋祁曰/聖字可刪)猶復加聖心焉(師古曰/言天性)¶
(已自然矣又/當加意也)詩云焭焭在疚(師古曰周頌閔予小子/之詩焭焭憂貌疚病也)言¶
成王喪畢思慕意氣未能平也蓋所以就文武之業崇¶
大化之本也(師古曰/就成也)臣又聞之師曰匹配之際(○宋祁/曰匹配)¶
(當作/妃匹)生民之始萬福之原婚姻之禮正然後品物遂而¶
天命全(師古曰/遂成也)孔子論詩以關雎為始言太上者民之¶
父母(師古曰太上居/尊上之位者)后夫人之行不侔乎天地則無以¶
奉神靈之統而理萬物之宜(師古曰/侔等也)故詩曰窈窕淑女¶