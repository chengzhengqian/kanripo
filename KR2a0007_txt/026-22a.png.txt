景長尺五寸八分冬至至於牽牛逺極故晷長立八尺¶
之表而晷景長丈三尺一寸四分春秋分日至婁角去¶
極中而晷中立八尺之表而晷景長七尺三寸六分此¶
日去極逺近之差晷景長短之制也去極逺近難知要¶
以晷景晷景者所以知日之南北也日陽也陽用事則¶
日進而北晝進而長陽勝故為温暑隂用事則日退而¶
南晝退而短隂勝故為涼寒也故日進為暑退為寒若¶
日之南北失節晷過而長為常寒退而短為常燠此寒¶