離孛星加心象天子適庶將分爭也其在諸侯角亢氐¶
陳鄭也房心宋也後五年周景王崩王室亂大夫劉子¶
單子立王猛尹氏召伯毛伯立子鼂子鼂楚出也(師古/曰姊)¶
(妹之子/曰出)時楚彊宋衛陳鄭皆南附楚王猛既卒敬王即¶
位子鼂入王城天王居狄泉莫之敢納五年楚平王居¶
卒子鼂奔楚王室乃定後楚帥六國伐吴吴敗之于雞¶
父殺獲其君臣(師古曰昭二十三年楚薳越帥師及頓/胡沈蔡陳許之師與吴師戰于雞父楚)¶
(師敗績胡子髠沈子逞滅獲陳大/夫夏齧雞父楚地也父讀曰甫)蔡怨楚而滅沈楚怒¶