(今俗書阿字作河又或為/河陽皆後人所妄改耳)學歌舞號曰飛燕(師古曰以/其體輕也)¶
成帝嘗微行出過陽阿主作樂上見飛燕而説之召入¶
宫大幸有女弟復召入俱為倢伃貴傾後宫許后之廢¶
也上欲立趙偼伃皇太后嫌其所出㣲甚難之太后姊¶
子淳于長為侍中數徃來𫝊語得太后指上立封趙婕¶
伃父臨為成陽侯後月餘乃立倢伃為皇后追以長前¶
白罷昌陵功封為定陵侯皇后旣立後寵少衰而弟絶¶
幸為昭儀居昭陽舍其中庭彤朱而殿上髤&KR0238;(師古曰/以漆漆)¶