名譽之羙垂於無窮禮祖有功而宗有徳使顧成之廟¶
稱為太宗上配太祖與漢亡極建久安之埶成長治之¶
業以承祖廟以奉六親至孝也(應劭曰六親父/母兄弟妻子也)以幸天¶
下以育羣生至仁也立經陳紀輕重同得後可以為萬¶
世法程(師古曰/程式也)雖有愚㓜不肖之嗣猶得䝉業而安至¶
明也以陛下之明達因使少知治體者得佐下風致此¶
非難也(師古曰少知治體者誼自謂也○劉攽/曰少知治體泛說爾何必誼自謂乎)其具可¶
素陳于前願幸無忽(師古曰忽/怠忘也)臣謹稽之天地(師古曰/稽考也)¶