志在奉公家貧奉錢月數千(師古曰奉/音扶用反)半以給吏民為¶
耳目言事者身為司𨽻子常歩行自戍北邉(蘇林曰子/自行戍不)¶
(取/代)公廉如此然深刻喜䧟害人(師古曰喜/音許吏反)在位及貴戚¶
人與為怨(師古曰人/人皆怨之)又好言事刺譏奸犯上意(師古曰/奸音干)¶
上以其儒者優容之然亦不得遷同列後進或至九卿¶
寛饒自以行清能髙有益於國而為凡庸所越(○宋祁/曰庸疑)¶
(是庶字浙/本作庸)愈失意不快數上疏諫爭太子庶子王生髙¶
寛饒節而非其如此予書曰明主知君絜白公正不畏¶