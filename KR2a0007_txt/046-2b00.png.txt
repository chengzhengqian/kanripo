(坐於便側之/處非正室也)對案不食然後諸子相責因長老肉袒固¶
謝罪改之廼許子孫勝冠者在側雖燕必冠申申如也¶
(師古曰申申/整敕之貌)僮僕訢訢如也(晉灼曰許慎云古欣字也/師古曰晉説非也此訢讀)¶
(與誾誾同謹敬之/貌也音牛巾反)唯謹(師古曰唯以/謹敬為先)上時賜食於家必¶
稽首俯伏而食如在上前其執喪哀戚甚(師古曰執喪/猶言持喪服)¶
(也禮記曰/執親之喪)子孫遵教亦如之萬石君家以孝謹聞乎郡¶
國雖齊魯諸儒質行皆自以為不及也(師古曰/質重也)建元二¶
年郎中令王臧以文學獲罪皇太后(張晏曰/竇太后)太后以為¶