都與婦入侍是時漢平帝㓜太皇太后稱制新都侯王¶
莽秉政欲説太后以威徳至盛異於前(師古曰説讀曰/悦以此事取悦)¶
(於太/后)廼風單于(師古曰風/讀曰諷)令遣王昭君女須卜居次云¶
入侍(師古曰云/者其女名)太后所以賞賜之甚厚㑹西域車師後¶
王句姑(師古曰/句音鉤)去胡來王唐兠(師古曰為其去胡而/來降漢故以為王號)皆¶
怨恨都䕶校尉將妻子人民亡降匈奴語在西域傳單¶
于受置左谷蠡地遣使上書言狀曰臣謹已受詔遣中¶
郎將韓隆王昌副校尉甄阜侍中謁者帛敞長水校尉¶