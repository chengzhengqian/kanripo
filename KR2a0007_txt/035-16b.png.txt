使者廹劫萬民伐殺無罪燒殘民家掘其丘壟甚為虐¶
暴而卬等又重逆無道(師古曰重/音直用反)燒宗廟鹵御物(如淳/曰鹵)¶
(抄掠也師古曰御物/供宗廟之服器也)朕甚痛之朕素服避正殿將軍其¶
勸士大夫撃反虜擊反虜者深入多殺為功斬首捕虜¶
比三百石以上皆殺無有所置(師古曰置/放釋也)敢有議詔及¶
不如詔者皆要斬初吳王之度淮與楚王遂西敗棘壁¶
乗勝而前鋭甚梁孝王恐遣將軍擊之又敗梁兩軍士¶
卒皆還走梁數使使條侯求救條侯不許又使使愬條¶