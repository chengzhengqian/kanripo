漢興亡失求得二十九篇以教齊魯之間訖孝宣世有¶
歐陽大小夏侯氏立於學官古文尚書者出孔子壁中¶
(師古曰家語云孔騰字子襄畏秦法峻急藏尚書孝經/論語於夫子舊堂壁中而漢記尹敏傳云孔鮒所藏二)¶
(説不同未/知孰是)武帝末魯共王壞孔子宅欲以廣其宫而得¶
古文尚書及禮記論語孝經凡數十篇皆古字也共王¶
往入其宅聞鼔琴瑟鐘磬之音於是懼乃止不壞孔安¶
國者孔子後也悉得其書以考二十九篇得多十六篇¶
(師古曰壁中書多以考見行世/二十九篇之外更得十六篇)安國獻之遭巫蠱事未¶