少卿所親見僕行事豈不然邪李陵既生降隤其家聲¶
(孟康曰家世為将有名聲陵降/而隤之也師古曰隤墜也音頺)而僕又茸以蠶室(蘓林/曰茸)¶
(次也若人相俾次師古曰此說非也茸音人勇反推也/蠶室乃腐刑所居温宻之室也謂推致蠶室之中也○)¶
(劉奉世曰茸讀/如闒茸之茸)重為天下觀笑(師古曰觀視/之而笑也)悲夫悲夫¶
事未易一二為俗人言也僕之先人非有剖符丹書之¶
功文史星歴近乎卜祝之間固主上所戲弄倡優畜之¶
流俗之所輕也假令僕伏法受誅若九牛亡一毛與螻¶
螘何異(師古曰螻螻蛄也螘蚍蜉/也皆蟲之微小者螻音樓)而世又不與能死節¶