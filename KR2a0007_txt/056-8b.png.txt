悲可致此物而身卑賤不得致也(師古曰鳯鳥河圖皆/王者之瑞仲尼自歎)¶
(有徳無位/故不至也)今陛下貴為天子富有四海居得致之位操¶
可致之勢(師古曰操執持/也音千髙反)又有能致之資(師古曰資/材質也)行¶
髙而恩厚知明而意羙愛民而好士可謂誼主矣然而¶
天地未應而美祥莫至者何也凡以敎化不立而萬民¶
不正也夫萬民之從利也如水之走下(師古曰/走音奏)不以敎¶
化隄防之不能止也是故敎化立而姦邪皆止者其隄¶
防完也敎化廢而姦邪並出刑罰不能勝者其隄防壊¶