(同專對謂應對/無方能專其事)濟南王咸為大使五威將琅邪伏黯等¶
為帥使送登屍敕令掘單于知墓棘鞭其屍又令匈奴¶
却塞於漠北責單于馬萬匹牛三萬頭羊十萬頭及稍¶
所略邉民生口在者皆還之(○劉攽曰稍所略非辭/當云所鈔略傳冩誤爾)莽¶
好為大言如此咸到單于庭陳莽威德責單于背畔之¶
辠應敵從横單于不能詘遂致命而還之(○劉奉世/曰之字衍)入¶
塞咸病死封其子為伯伏黯等皆為子莽意以為制定¶
則天下自平故鋭思於地里制禮作樂講合六經之説¶