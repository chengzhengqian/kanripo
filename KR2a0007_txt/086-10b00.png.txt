令𤼵(師古曰謂蘇令等/初發起為盗賊也)欲遣大夫使逐問狀時見大夫¶
無可使者(師古曰謂見在大/夫皆不堪為使也)召盩厔令尹逄拜為諫大¶
夫遣之今諸大夫有材能者甚少宜豫畜飬可成就者¶
則士赴難不愛其死臨事倉卒乃求非所以眀朝廷也¶
嘉因薦儒者公孫光滿昌及能吏蕭咸薛脩等皆故二¶
千石有名稱天子納而用之㑹息夫躬孫寵等因中常¶
侍宋𢎞上書告東平王雲祝詛又與后舅伍宏謀弑上¶
為逆(○宋祁曰弑當作殺/字雖作殺讀亦作弑)雲等伏誅躬寵擢為吏二千¶