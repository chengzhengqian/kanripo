(而漢軍亦當相拒方有/戰鬬於越亦非利也)必多殺士卒傷良將吏寡人之¶
妻孤人之子獨人父母得一亡十朕不忍為也朕欲定¶
地犬牙相入者以問吏吏曰髙皇帝所以介長沙土也¶
(師古曰/介隔也)朕不能擅變焉吏曰得王之地不足以為大得¶
王之財不足以為富服領以南王自治之(蘓林曰領山/名也如淳曰)¶
(長沙南/界也)雖然王之號為帝兩帝並立亡一乘之使以通¶
其道是爭也爭而不讓仁者不為也願與王分棄前患¶
(師古曰彼此/共棄故云分)終今以來通使如故(師古曰從今通使至/於終久故云終今以)¶