秦二世元年(應劭曰始皇欲以一至萬示/不相襲始者一故稱二世)秋七月陳涉¶
起蘄(蘇林曰蘄音機/縣名屬沛國)至陳自立為楚王(李竒曰秦滅楚/楚人怨秦故涉)¶
(因民之欲自稱/楚王從民望也)遣武臣張耳陳餘略趙地(師古曰凡言/略地者皆謂)¶
(行而取之/用功力少)八月武臣自立為趙王郡縣多殺長吏以應¶
涉九月沛令欲以沛應之掾主吏蕭何曹參曰(師古曰/曹參為)¶
(掾蕭何/為主吏)君為秦吏今欲背之帥沛子弟恐不聽願君召¶
諸亡在外者(師古曰時苦秦虐政賦/役煩多故有逃亡辟吏)可得數百人因以¶
劫衆(師古曰劫/謂威脅之)衆不敢不聽乃令樊噲召高祖(師古曰/噲音快)¶