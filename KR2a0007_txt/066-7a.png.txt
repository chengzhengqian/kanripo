遂滅¶
車千秋本姓田氏其先齊諸田徙長陵(師古曰劉敬所/言徙關東大族)¶
(者/也)千秋為髙寑郎(師古曰髙廟/衛寑之郎)㑹衛太子為江充所譛¶
敗乆之千秋上急變訟太子寃(師古曰所告非/常故云急變也)曰子弄¶
父兵罪當笞天子之子過誤殺人當何罪哉臣嘗夢見¶
一白頭翁教臣言是時上頗知太子惶恐無他意廼大¶
感寤召見千秋至前千秋長八尺餘體貌甚麗武帝見¶
而説之(師古曰説/讀曰悦)謂曰父子之間人所難言也公獨明¶