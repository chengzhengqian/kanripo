掖庭為家人子嵗餘㑹皇太子所愛幸司馬良娣病且¶
死謂太子曰妾死非天命廼諸娣妾良人更祝詛殺我¶
(師古曰更/音工衡反)太子憐之且以為然及司馬良娣死太子悲¶
恚發病忽忽不樂因以過怒諸娣妾莫得進見者久之¶
(○宋祁曰越/本無者字)宣帝聞太子恨過諸娣妾欲順適其意廼¶
令皇后擇後宫家人子可以虞侍太子者(師古曰此/虞與娛同)政¶
君與在其中(師古曰與/讀曰豫)及太子朝皇后廼見政君等五¶
人㣲令旁長御問知太子所欲太子殊無意於五人者¶