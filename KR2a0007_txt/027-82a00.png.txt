帝元狩六年冬亡冰先是比年遣大將軍衞青霍去病¶
攻祁連絶大幕(師古曰祁連山名也/幕沙磧也直度曰絶)窮追單于斬首十¶
餘萬級還大行慶賞乃閔海内勤勞是嵗遣博士禇大¶
等六人持節廵行天下存賜鰥寡假與乏困舉遺逸獨¶
行君子詣行在所郡國有以為便宜者上丞相御史以¶
聞天下咸喜昭帝始元二年冬亡冰是時上年九嵗大¶
將軍霍光秉政始行寛緩欲以說下僖公三十三年十¶
二月隕霜不殺草劉歆以為草妖也劉向以為今十月¶