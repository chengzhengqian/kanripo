(曰徼要也/音工堯反)誠其仁恩内結於心也雖介之推割肌以存¶
君不足以比(師古曰韓詩外傳云晉公子重耳之亡也/過曹里鳬須以從因盗其資而逃重耳無)¶
(糧餧不能行介子推割其股/肉以食重耳然後能行也)孝宣皇帝時臣上書言狀¶
幸得下吉吉謙讓不敢自伐刪去臣辭(師古曰/刪削也)專歸美¶
於組徴卿組徴卿皆以受田宅賜錢吉封為博陽侯臣¶
尊不得比組徴卿臣年老居貧死在旦暮欲終不言恐¶
使有功不著吉子顯坐㣲文奪爵為關内侯臣愚以為¶
宜復其爵邑(師古曰復/音防目反)以報先人功徳先是顯為太僕¶