糟糠穰歲餘粱肉(師古曰穰嵗豐/穰之嵗穰音攘)何則有亡之勢異也¶
昔陳平雖賢須魏倩而後進(蘇林曰魏無知也韋昭曰/無知字也師古曰倩士之)¶
(美稱故云魏倩也而韋氏便以為無知之字非也譬猶/謂汲黯為汲直黯豈字直乎且次下句云賴蕭公而後)¶
(信亦非何/之字也)韓信雖竒賴蕭公而後信(師古曰信謂為君/上所信任也一説)¶
(信讀曰伸得/伸其材用也)故事各逹其時之英俊(○宋祁曰/事當作士)若必伊¶
尹吕望而後薦之則此人不因足下而進矣(師古曰言/能自逹也)¶
邑感敞言貢薦賢士大夫多得其助者身為列卿居處¶
儉節禄賜以共九族鄉黨(師古曰共/讀曰供)家亡餘財神爵元¶