一矣武王入殷表商容閭(師古曰商容殷賢人也/里門曰閭表謂顯異之)式箕¶
子門(師古曰式亦表也一説至/其門而撫車式所以敬之)封比干墓今陛下能乎¶
其不可二矣發鉅橋之粟(服䖍曰鉅橋倉名也師古曰/許慎云鉅鹿之大橋有漕粟)¶
(也/)散鹿臺之財(臣瓉曰鹿臺臺名今在朝歌城中師/古曰劉向云鹿臺大三里髙千尺也)以¶
賜貧窮今陛下能乎其不可三矣殷事以畢偃革為軒¶
(蘇林曰革者兵車革輅軒者朱軒/也如淳曰偃武備而治禮樂也)倒載干戈示不復用¶
(○宋祁曰/載作戴)今陛下能乎其不可四矣休馬華山之陽示¶
無所為今陛下能乎其不可五矣息牛桃林之壄(晋灼/曰在)¶