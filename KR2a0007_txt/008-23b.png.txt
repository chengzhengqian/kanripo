修興泰一五帝后土之祠祈為百姓䝉祉福(師古曰為/音于偽反)¶
鸞鳯萬舉蜚覽翺翔集止于旁(師古曰萬舉猶言舉以/萬數也蜚古飛字也言)¶
(鸞鳯飛翔覽/觀都邑也)齋戒之暮神光顯著薦鬯之夕神光交錯¶
(師古曰鬯香/酒所以祭神)或降于天或登于地或從四方來集于壇¶
上帝嘉嚮海内承福(師古曰嚮/讀曰饗)其赦天下賜民爵一級¶
女子百户牛酒鰥寡孤獨髙年帛夏四月潁川太守黄¶
覇以治行尤異秩中二千石(如淳曰太守雖號二千石/有千石八百石居者有功)¶
(徳茂異乃得滿秩覇得中二千石九卿秩也晋灼曰此/直謂二千石増秩為中二千石耳不謂滿不滿也師古)¶