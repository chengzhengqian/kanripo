(故曰/道死)京房易傳曰夏雨雪戒臣為亂景帝中六年三月¶
雨雪其六月匈奴入上郡取苑馬吏卒戰死者二千餘¶
人明年條侯周亞夫下獄死武帝元狩元年十二月大¶
雨雪民多凍死是嵗淮南衡山王謀反發覺皆自殺使¶
者行郡國治黨與坐死者數萬人元鼎二年三月雪平¶
地厚五尺是嵗御史大夫張湯有罪自殺丞相嚴青翟¶
坐與三長史謀陷湯(師古曰謂朱買臣為丞相長史/王朝及邊通皆守丞相長史也)青¶
翟自殺三長史皆棄市元鼎三年三月水冰四月雨雪¶