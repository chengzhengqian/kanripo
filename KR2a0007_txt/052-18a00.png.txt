(曰必令/得之)漢使十軰至梁相以下舉國大索(師古曰索捜/也音山客反)¶
月餘弗得安國聞詭勝匿王所廼入見王而泣曰主辱¶
者臣死大王無良臣故紛紛至此今勝詭不得請辭賜¶
死王曰何至此安國泣數行下曰大王自度於皇帝孰¶
與太上皇之與髙帝及皇帝與臨江王親(師古曰孰與/猶言何如也)¶
王曰弗如也安國曰夫太上皇臨江親父子間然髙帝¶
曰提三尺取天下者朕也(師古曰三/尺謂劍也)故太上終不得制¶
事居于櫟陽臨江適長太子(師古曰適/讀曰嫡)以一言過廢王¶