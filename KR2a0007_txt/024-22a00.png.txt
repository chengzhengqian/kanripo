復予民魚廼出夫隂陽之感物類相應萬事盡然今壽¶
昌欲近糴漕闗内之穀築倉治船費直二萬萬餘(師古/曰萬)¶
(萬億也○宋祁曰/邵本師古作服䖍)有動衆之功恐生旱氣民被其災壽¶
昌習於商功分銖之事其深計遠慮誠未足任宜且如¶
故上不聽漕事果便壽昌遂白令邊郡皆築倉以穀賤¶
時增其賈而糴以利農穀貴時減賈而糶名曰常平倉¶
(師古曰賈/並讀曰價)民便之上廼下詔賜壽昌爵闗内侯而蔡癸¶
以好農使勸郡國至大官(師古曰為使而勸郡/國也使音山吏反)元帝即¶