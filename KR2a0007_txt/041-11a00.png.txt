(雍抱持之言取兩兒令面背已而抱持之以馳故云面/雍樹馳服言圍樹而走義尤疎越雍讀曰擁○劉奉世)¶
(曰抱兩兒者未有能背面而能/抱持者况復馳乎蘇説是也)漢王怒欲斬嬰者十餘¶
卒得脱而致孝惠魯元於豐漢王既至滎陽收散兵復¶
振賜嬰食邑沂陽(師古曰沂/音魚依反)擊項籍下邑追至陳卒定¶
楚至魯益食兹氏(師古曰兹氏縣名/地理志屬太原)漢王即帝位燕王¶
臧荼反嬰從擊荼明年從至陳取楚王信更食汝陰剖¶
符世世勿絶從擊代至武泉雲中益食千户因從擊韓¶
信軍胡騎晉陽旁大破之追北至平城為胡所圍七日¶