土合於塡星三辰五星而相經緯也天以一生水地以¶
二生火天以三生木地以四生金天以五生土五勝相¶
乘以生小周以乘乾坤之策而成大周隂陽比類交錯¶
相成故九六之變登降於六體三微而成著三著而成¶
象二象十有八變而成卦四營而成易爲七十二參三¶
綂兩四時相乘之數也參之則得乾之策兩之則得坤¶
之策(蘇林曰/策數也)以陽九九之爲六百四十八以隂六六之¶
爲四百三十二凡一千八十隂陽各一卦之微算策也¶