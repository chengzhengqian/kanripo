私姦服舍(服䖍曰服在䘮次而私姦宫中也師古曰言/於服舍為姦非宫中也服舍居䘮之次堊室)¶
(之屬/也)請誅之詔赦削東海郡及前二年趙王有罪削其¶
常山郡膠西王卬以賣爵事有姦削其六縣漢廷臣方¶
議削吳吳王恐削地無已因欲發謀舉事念諸侯無足¶
與計者聞膠西王勇好兵諸侯皆畏憚之於是廼使中¶
大夫應髙口説膠西王曰吳王不肖有夙夜之憂(師古/曰凡)¶
(言不肖者謂鄙陋無所/象似也觧在刑法志)不敢自外使使臣諭其愚心王¶
曰何以教之髙曰今者主上任用邪臣聽信䜛賊變更¶