車騎將軍王音待詔寵等上言天地之氣以類相應(師/古)¶
(曰以經術待詔其人名寵不記姓/也流俗書本寵上輒加孫字非也)譴告人君甚微而著¶
雉者聽察先聞雷聲故月令以紀氣(師古曰謂季冬之/月云雉雊雞乳也)¶
經載髙宗雊雉之異(師古曰已/解于上)以明轉禍為福之驗今¶
雉以博士行禮之日大衆聚會飛集于庭歴階登堂萬¶
衆睢睢(師古曰睢睢仰目視/貌也睢音呼惟反)驚怪連日徑歴三公之府¶
太常宗正典宗廟骨肉之官然後入宫其宿留告曉人¶
具備深切(師古曰宿音先就/反留音力救反)雖人道相戒何以過是後¶