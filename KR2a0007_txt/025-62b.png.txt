天地以王者為主故聖王制祭天地之禮必於國郊長¶
安聖主之居皇天所觀視也甘泉河東之祠非神靈所¶
饗宜徙就正陽大隂之處違俗復古循聖制定天位如¶
禮便於是衡譚奏議曰陛下聖徳怱明上通(師古曰怱/與聰同)¶
承天之大典覽羣下使各悉心盡慮議郊祀之處天下¶
幸甚臣聞廣謀從衆則合於天心(○宋祁曰南本/作合於天下心)故洪¶
範曰三人占則從二人言(師古曰洪/範周書也)言少從多之義也¶
論當往古宜於萬民則依而從之(師古曰論議/也音來頓反)違道寡¶