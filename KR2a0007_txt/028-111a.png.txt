(革犀兕之屬也鮑鮑魚/也木楓柟豫章之屬)亦一都會也始楚賢臣屈原被¶
讒放流作離騷諸賦以自傷悼(師古曰諸賦謂九/歌天問九章之屬)後有¶
宋玉唐勒之屬慕而述之皆以顯名漢興髙祖王兄子¶
濞於呉招致天下之娱游子弟枚乗鄒陽嚴夫子之徒¶
興於文景之際而淮南王安亦都夀春招賔客著書而¶
吳有嚴助朱買臣貴顯漢朝文辭並發故世傳楚辭其¶
失巧而少信初淮南王異國中民家有女者(晉灼曰有/女者見優)¶
(異/)以待游士而妻之故至今多女而少男(如淳曰得女/寵或去男也)¶