京兆尹不疑後到叱從吏收縛或曰是非未可知且安¶
之(師古曰安/猶徐也)不疑曰諸君何患於衞太子昔蒯聵違命¶
出奔輙距而不納春秋是之(師古曰蒯聵衞靈公太子/輙蒯聵子也蒯聵得罪於)¶
(靈公而出奔晉及靈公卒使輙嗣位而晉趙鞅納蒯聵/於戚欲求入衞魯哀公三年春齊國夏衞石曼姑帥師)¶
(圍戚公羊傳曰曼姑受命於靈公而立輙曼姑之義固/可以距蒯聵也輙之義可以立乎曰可奈何不以父命)¶
(辭王父命也○宋祁曰注/文奈字上浙本有其字)衞太子得罪先帝亡不即死¶
今來自詣此罪人也遂送詔獄天子與大將軍霍光聞¶
而嘉之曰公卿大臣當用經術明於大誼繇是名聲重¶