哉(師古曰上道讀曰導/○宋祁曰慎疑作憤)昔太公始封周公問何以治齊¶
太公曰舉賢而上功周公曰後世必有簒殺之臣其後¶
二十九世為彊臣田和所滅而和自立為齊侯初和之¶
先陳公子完有罪來奔齊(師古曰公子完陳厲公之子/也左氏傳魯荘二十二年陳)¶
(人殺其太子禦寇公子完與/顓孫奔齊盖禦寇之黨也)齊桓公以為大夫更稱田¶
氏九世至和而簒齊至孫威王稱王五世為秦所滅臨¶
甾海岱之間一都會也其中具五民云(服䖍曰士農商/工賈也如淳曰)¶
(逰子樂其俗不復歸故有五/方之民也師古曰如説是)¶