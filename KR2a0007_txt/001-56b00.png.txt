(師古曰普召通侯而利幾自/以項羽將故恐懼而反也)後九月徙諸侯子關中治¶
長樂宫¶
六年冬十月令天下縣邑城(張晏曰皇后公主所食曰/邑令各自築其城也師古)¶
(曰縣之與邑/皆令築城)人告楚王信謀反上問左右左右爭欲擊¶
之用陳平計乃偽游雲夢(韋昭曰在南郡之華容也師/古曰夢讀如本字又音莫風)¶
(反/)十二月會諸侯于陳楚王信迎謁因執之詔曰天下¶
旣安豪桀有功者封侯新立未能盡圖其功(師古曰新/立言新卽)¶
(帝位也圖謂/謀而賞之)身居軍九年或未習法令或以其故犯法¶