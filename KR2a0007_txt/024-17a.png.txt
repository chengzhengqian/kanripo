稅之半明年遂除民田之租稅後十三歲孝景二年令¶
民半出田租三十而稅一也其後上郡以西旱復修賣¶
爵令而裁其賈以招民(師古曰裁謂/減省之也)及徒復作得輸粟¶
於縣官以除罪(師古曰復音方/目反解見宣紀)始造苑馬以廣用(師古/曰苑)¶
(馬謂為苑/以牧馬)宫室列館車馬益增脩矣然婁敕有司以農¶
為務(師古曰婁/古屢字)民遂樂業至武帝之初七十年間國家¶
亡事非遇水旱則民人給家足都鄙廩庾盡滿而府庫¶
餘財京師之錢累百鉅萬貫朽而不可校(師古曰累百/鉅萬謂數百)¶