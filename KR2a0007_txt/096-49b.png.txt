十人武帝天漢二年以匈奴降者介和王爲開陵侯將¶
樓蘭國兵始擊車師匈奴遣右賢王將數萬騎救之漢¶
兵不利引去征和四年遣重合侯馬通將四萬騎擊匈¶
奴道過車師北復遣開陵侯將樓蘭尉犂危須凡六國¶
兵别擊車師勿令得遮重合侯諸國兵共圍車師車師¶
王降服臣屬漢昭帝時匈奴復使四千騎田車師宣帝¶
即位遣五將將兵擊匈奴(師古曰謂本始二年御史大/夫田廣明爲祁連將軍後將)¶
(軍趙充國爲蒲類將軍雲中太守田順爲武牙將/軍及度遼將軍范明友前將軍韓增凡五將也)車師¶