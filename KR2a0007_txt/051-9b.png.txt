(師古曰鄉/讀曰嚮)今從豪俊之臣方正之士直與之日日獵射¶
擊兔伐狐(○宋祁曰/兎疑作莵)以傷大業絶天下之望臣竊悼之¶
詩曰靡不有初鮮克有終(師古曰此大雅蕩之詩也言/人初始皆庶㡬於善道而少)¶
(有能終/之者)臣不勝大願願少衰射獵以夏嵗二月定明堂¶
造太學修先王之道(師古曰時以十月為嵗首則謂夏/正之二月為五月今欲定制度循)¶
(於古法故特云用夏嵗/二月也夏音胡雅反)風行俗成萬世之基定然後唯¶
陛下所幸耳(師古曰言乃/可恣意也)古者大臣不媟(師古曰媟狎/也音息列反)¶
故君子不常見其齊嚴之色肅敬之容(師古曰見顯示/也音胡電反)¶