贊曰自古書契之作而有史官其載籍博矣至孔氏籑¶
之(師古曰籑/與撰同)上繼唐堯下訖秦繆唐虞以前雖有遺文¶
其語不經(師古曰非/經典所說)故言黄帝顓頊之事未可明也及¶
孔子因魯史記而作春秋而左丘明論輯其本事以為¶
之傳(師古曰輯與集同○宋祁/曰舊本以字上有是字)又籑異同為國語又有¶
世本録黄帝以來至春秋時帝王公侯卿大夫祖世所¶
出春秋之後七國並爭(服䖍曰關東六國與秦七國○/宋祁曰注文當云與秦為七國)¶
秦兼諸侯有戰國策漢興伐秦定天下有楚漢春秋故¶