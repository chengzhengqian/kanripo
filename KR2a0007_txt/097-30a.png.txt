擣附子齎入長定宫皇后免身後衍取附子并合大醫¶
大丸以飲皇后(晉灼曰大丸今/澤蘭丸之屬)有頃曰我頭岑岑也藥¶
中得無有毒(師古曰岑岑/痺悶之意)對曰無有遂加煩懣崩(師古/曰懣)¶
(音滿又/音悶)衍出過見顯相勞問(師古曰勞/音來到反)亦未敢重謝衍¶
(師古曰恐/人知覺之)後人有上書告諸醫侍疾無狀者皆收繫詔¶
獄劾不道顯恐事急即以状具語光因曰既失計為之¶
無令吏急衍光驚鄂黙然不應其後奏上署衍勿論(李/竒)¶
(曰光題其奏也師古曰言之/於帝故解釋耳光不自署也)許后立三年而崩諡曰恭¶