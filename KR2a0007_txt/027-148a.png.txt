推合朔在夜明旦日食而出出而解(孟康曰夜食/地中出而止)是為¶
夜食劉向以為夜食者陰因日明之衰而奪其光象周¶
天子不明齊桓將奪其威專㑹諸侯而行伯道其後遂¶
九合諸侯(師古曰解/在郊祀志)天子使世子㑹之(師古曰僖五年/齊侯宋公陳侯)¶
(衛侯鄭伯許男曹伯㑹/王太子于首止是也)此其效也公羊傳曰食晦董仲¶
舒以為宿在東壁魯象也後公子慶父叔牙果通於夫¶
人以弑公劉歆以為晦魯衛分二十五年六月辛未朔¶
日有食之董仲舒以為宿在畢主邊兵夷狄象也後狄¶