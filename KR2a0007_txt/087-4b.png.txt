皇天之清則兮度后土之方貞(應劭曰平正司法者莫/過於天飬物均調者莫)¶
(過於地也父伯庸名我為平以法天字我為原以法地/也晉灼曰此雄取離騷辭反之應説是也師古曰應晉)¶
(二説皆非也自漢十世以下四句不道屈原也此乃雄/自論已心所履行取法天地耳自圖纍以下方論屈原)¶
(云也如淳曰清正法則也十一月為歳首天之正地/稱方貞貞正也十一月坤體成故方貞音真為是)圖¶
纍承彼洪族兮又覽纍之昌辭(師古曰圖案其本系之/圖書也洪大也覽省視)¶
(也昌美也○宋/祁曰彼考作破)帶鉤矩而佩衡兮履欃槍以為綦(應劭/曰鉤)¶
(規也矩方也衡平也鄧展曰欃槍妖星也晉灼曰綦履/跡也此反屈原雖佩帯方平之行而蹈惡人跡以致放)¶
(退也師古曰綦履下飾也欃音初咸反槍音初行/反綦音其晉灼曰綦路也○宋祁曰履考作治)素初¶