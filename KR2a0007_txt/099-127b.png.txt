曰惟陽九之阸與害氣㑹究于去年枯旱霜蝗饑饉薦¶
臻(師古曰薦讀/曰荐荐仍也)百姓困乏流離道路於春尤甚予甚悼¶
之今使東岳太師特進襃新侯開東方諸倉賑貸窮乏¶
太師公所不過道分遣大夫謁者並開諸倉以全元元¶
太師公因與㢘丹大使五威司命位右大司馬更始將¶
軍平均侯之兖州填撫所掌(師古曰之徃也/填音竹刃反)及青徐故¶
不軌盜賊未盡解散後復屯聚者皆清潔之期於安兆¶
黎矣(師古曰/黎庶也)太師更始合將銳士十餘萬人所過放縱¶