及其賈直(師古曰提封亦謂提舉四封/之内總計其數也賈讀曰價)欲除以為上林¶
苑屬之南山(師古曰屬連/也音之欲反)又詔中尉左右内史表屬縣¶
草田欲以償鄠杜之民(師古曰時未為京兆馮翊扶風/故云中尉及左右内史也草田)¶
(謂荒田未/耕墾也)吾丘壽王奏事上大說稱善(師古曰說/讀曰悅)時朔¶
在傍進諫曰臣聞謙遊靜慤天表之應應之以福(師古/曰慤)¶
(謹也音口角反○/宋祁曰遊當作遜)驕溢靡麗天表之應應之以異今陛¶
下累郎臺恐其不高也(師古曰郎/堂下周屋)弋獵之處恐其不廣¶
也如天不為變則三輔之地盡可以為苑何必盩厔鄠¶