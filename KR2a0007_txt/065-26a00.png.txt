崩阤國家為虚(師古曰阤穨也音/直氏反虚讀曰墟)放戮賢聖親近讒夫¶
詩不云乎讒人罔極交亂四國(師古曰小雅青蠅之/詩也解在戾太子傳)此¶
之謂也故卑身賤體說色微辭(師古曰說/讀曰悅)愉愉呴呴終¶
無益於主上之治(師古曰愉愉顔色和也呴/呴言語順也呴音許于反)則志士仁¶
人不忍為也將儼然作矜嚴之色深言直諫上以拂主¶
之邪下以損百姓之害(師古曰拂與/弼同損減也)則忤於邪主之心¶
歴於衰世之法(師古曰忤逆也/歴猶經也離也)故養壽命之士莫肯進¶
也遂居深山之間積土為室編蓬為戸彈琴其中以咏¶