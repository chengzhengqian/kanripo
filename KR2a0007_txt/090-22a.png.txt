通藝於政事不能絶也吏忠盡節者厚遇之如骨肉皆¶
親鄉之(師古曰鄉/讀曰嚮)出身不顧以是治下無隐情然疾惡¶
泰甚中傷者多尤巧為獄文善史書所欲誅殺奏成於¶
手中主簿親近史不得聞知奏可論死奄忽如神冬月¶
傳屬縣囚㑹論府上(師古曰總集/郡府而論殺)流血數里河南號曰¶
屠伯(鄧展曰言延年殺人如/屠兒之殺六畜伯長也)令行禁止郡中正清是時¶
張敞為京兆尹素與延年善敞治雖嚴然尚頗有縱舎¶
聞延年用刑刻急廼以書諭之曰昔韓盧之取菟也上¶