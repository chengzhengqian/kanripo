死亂(師古曰史服周/内史叔服也)劉歆以為北斗有環域四星入其¶
中也斗天之三辰綱紀星也宋齊晉天子方伯中國綱¶
紀彗所以除舊布新也斗七星故曰不出七年至十六¶
年宋人弑昭公(師古曰/即杵臼)十八年齊人弑懿公(師古曰/即商人)宣¶
公二年晉趙穿弑靈公昭公十七年冬有星孛于大辰¶
董仲舒以為大辰心也心為眀堂天子之象後王室大¶
亂三王分爭此其效也(師古曰三王/已解于上)劉向以為星傳曰¶
心大星天王也其前星太子後星庶子也尾為君臣乖¶