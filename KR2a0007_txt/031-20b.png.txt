卒乘勝奴虜使之輕重折辱秦吏卒(○宋祁曰一/本無重字)吏卒¶
多竊言曰章將軍等詐吾屬降諸侯今能入闗破秦大¶
善即不能諸侯虜吾屬而東秦又盡誅吾父母妻子諸¶
將㣲聞其計以告羽羽廼召英布蒲將軍計曰秦吏卒¶
尚衆其心不服至闗不聽事必危不如擊之獨與章邯¶
長史欣都尉翳入秦於是夜擊阬秦軍二十餘萬人至¶
函谷闗有兵守不得入聞沛公已破咸陽羽大怒使當¶
陽君擊闗羽遂入至戲西鴻門聞沛公欲王闗中獨有¶