后發卒二萬人起雲陵邑三千戸追尊外祖趙父為順¶
成侯詔右扶風置園邑二百家長丞奉守如法順成侯¶
有姊君姁賜錢二百萬奴婢第宅以充實焉諸昆弟各¶
以親疏受賞賜趙氏無在位者唯趙父追封¶
孝昭上官皇后祖父桀隴西上邽人也少時為羽林期¶
門郎從武帝上甘泉天大風車不得行解蓋授桀桀奉¶
蓋雖風常屬車(師古曰屬連/也音之欲反)雨下蓋輒御上竒其材力¶
遷未央廐令上嘗體不安及愈見馬馬多瘦上大怒令¶