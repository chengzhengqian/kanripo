莎車國王治莎車城去長安九千九百五十里戸二千¶
三百三十九口萬六千三百七十三勝兵三千四十九¶
人輔國侯左右將左右騎君備西夜君各一人都尉二¶
人譯長四人東北至都䕶治所四千七百四十六里西¶
至疏勒五百六十里西南至蒲犂七百四十里有鐵山¶
出青玉宣帝時烏孫公主小子萬年莎車王愛之莎車¶
王無子死死時萬年在漢莎車國人計欲自託於漢又¶
欲得烏孫心卽上書請萬年爲莎車王漢許之遣使者¶