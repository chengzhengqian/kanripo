闗内侯食邑二十四人而嘉食邑五百户十六年遷為¶
御史大夫張蒼免相文帝以皇后弟竇廣國賢有行欲¶
相之曰恐天下以吾私廣國久念不可而高帝時大臣¶
餘見無可者(師古曰見謂/見在之人)乃以御史大夫嘉為丞相因¶
故邑封為故安侯嘉為人廉直門不受私謁是時太中¶
大夫鄧通方愛幸賞賜累鉅萬文帝常燕飲通家其見¶
寵如是(○宋祁曰越/本無見字)是時嘉入朝而通居上旁有怠慢¶
之禮嘉奏事畢因言曰陛下幸愛羣臣則富貴之至於¶