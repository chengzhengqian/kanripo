山陽鐡官徒蘇令等二百二十八人攻殺長吏盗庫兵¶
自稱將軍經歴郡國十九殺東郡太守汝南都尉遣丞¶
相長史御史中丞持節督趣逐捕(師古曰趣/讀曰促)汝南太守¶
嚴訢捕斬令等(師古曰訢與欣/同令即蘇令)遷訢為大司農賜黄金¶
百斤¶
四年春正月行幸甘泉郊泰畤神光降集紫殿大赦天¶
下賜雲陽吏民爵女子百户牛酒鰥寡孤獨高年帛三¶
月行幸河東祠后土賜吏民如雲陽行所過無出田租¶