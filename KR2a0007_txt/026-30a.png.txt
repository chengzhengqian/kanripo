王子嬰降於枳道漢王以屬吏寳器婦女亡所取閉宫¶
封門還軍次於覇上以候諸侯與秦民約法三章民亡¶
不歸心者可謂能行義矣天之所予也五年遂定天下¶
即帝位此明歲星之崇義東井為秦之地明效也¶
三年秋太白出西方有光幾中(晉灼曰幾中/近踰身也)乍北乍南¶
過期廼入辰星出四孟(韋昭曰法當出四仲出/四孟為易主之象也)是時項¶
羽為楚王而漢已定三秦與相距滎陽太白出西方有¶
光幾中是秦地戰將勝而漢國將興也辰星出四孟易¶