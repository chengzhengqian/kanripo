當陽君英布為楚將常冠軍立布為九江王番君吳芮¶
(師古曰番/音蒲何反)帥百粵佐諸侯從入闗立芮為衡山王義帝¶
柱國共敖(師古曰共/讀曰龔)將兵撃南郡功多因立為臨江王¶
徙燕王韓廣為遼東王燕將臧荼(師古曰/荼音塗)從楚救趙因¶
從入闗立荼為燕王徙齊王田市為膠東王齊將田都¶
從共救趙(○宋祁曰/共一作兵)入闗立都為齊王故秦所滅齊王¶
建孫田安羽方渡河救趙安下濟北數城引兵降羽立¶
安為濟北王田榮者背梁不肯助楚撃秦以故不得封¶