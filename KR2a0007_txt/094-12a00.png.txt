盧綰復反率其黨且萬人降匈奴往來苦上谷以東終¶
髙祖世孝惠髙后時冒頓寖驕(師古曰/寖漸也)廼為書使使遺¶
髙后曰孤僨之君(如淳曰僨仆也猶言不能自/立也師古曰僨音方問反)生於沮¶
澤之中(師古曰沮浸濕/之地音子豫反)長於平野牛馬之域數至邊境¶
願逰中國陛下獨立孤僨獨居兩主不樂無以自虞(師/古)¶
(曰虞與/娱同)願以所有易其所無髙后大怒召丞相平及樊¶
噲季布等議斬其使者(○宋祁曰越/本無平字)發兵而擊之樊噲¶
曰臣願得十萬衆横行匈奴中問季布布曰噲可斬也¶