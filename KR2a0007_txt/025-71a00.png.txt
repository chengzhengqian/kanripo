成帝崩皇太后詔有司曰皇帝即位思順天心遵經義¶
定郊禮天下説憙(師古曰説/讀曰悦)懼未有皇孫故復甘泉泰¶
畤汾隂后土庶㡬獲福皇帝恨難之卒未得其祐其復¶
南北郊長安如故以順皇帝之意也哀帝即位寢疾博¶
徵方術士京師諸縣皆有侍祠使者盡復前世所常興¶
諸神祠官凡七百餘所一歲三萬七千祠云明年復令¶
太皇太后詔有司曰皇帝孝順奉承聖業靡有解怠(師/古)¶
(曰解讀/曰懈)而久疾未瘳夙夜唯思殆繼體之君不宜改作¶