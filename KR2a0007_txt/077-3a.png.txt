酒狂丞相魏侯笑曰次公醒而狂何必酒也坐者皆屬¶
目卑下之(師古曰屬猶注也音立欲反下/音胡稼反○宋祁曰笑或作㗛)酒酣樂作長¶
信少府檀長卿起舞為沐猴與狗鬭(師古曰沐/猴獮猴)坐皆大¶
笑寛饒不説卬視屋而歎(師古曰説讀曰悦卬讀曰仰/○宋祁曰坐字下疑有者字)¶
曰羙哉然富貴無常忽則易人此如傳舍所閲多矣(師/古)¶
(曰言如客舍行客輒/過之故多所經歴也)唯謹慎為得久君侯可不戒哉因¶
起趨出劾奏長信少府以列卿而沐猴舞失禮不敬上¶
欲罪少府許伯為謝良久上廼解寛饒為人剛直髙節¶