故訛言大水至(師古曰/訛偽言)吏民驚恐奔走乗城(師古曰/乗登也)殆¶
苛暴深刻之吏未息元元冤失職者衆(師古曰職常/也失其常業)遣¶
諫大夫林等循行天下(師古曰行/音下更反)冬十二月戊申朔日¶
有蝕之夜地震未央宫殿下詔曰蓋聞天生衆民不能¶
相治為之立君以綂理之君道得則草木昆蟲咸得其¶
所(師古曰昆衆也昆蟲言衆蟲也又許慎說文云二虫/為䖵讀與昆同謂虫之總名兩義並通而鄭康成以)¶
(昆蟲為明蟲失之/矣虫音許尾反)人君不徳謫見天地(師古曰言天地/見變所以責之)¶
災異婁發以告不治(師古曰婁古屢字/也治音丈吏反)朕渉道日寡舉¶