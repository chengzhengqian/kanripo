(師古曰塋/冢地也)将作穿復土起冢祠堂子延夀嗣¶
延夀巳歴位九卿既嗣侯國在陳留别邑在魏郡租入¶
歳千餘萬延夀自以身無功徳何以能久堪先人大國¶
數上書讓減戸邑又因弟陽都侯彭祖口陳至誠天子¶
以為有讓廼徙封平原并一國戸口如故而租稅减半¶
薨諡曰愛侯子勃嗣為散騎諫大夫元帝初即位詔列¶
侯舉茂材勃舉太官獻丞陳湯(蘓林曰獻丞/主貢獻物也)湯有罪勃¶
坐削戸二百㑹薨故賜諡曰繆侯(師古曰以其所舉不/得人故加惡諡繆者)¶