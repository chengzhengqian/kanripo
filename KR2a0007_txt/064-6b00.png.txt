車道不通天地所以隔外内也其入中國必下領水領¶
水之山峭峻漂石破舟(師古曰言水流湍急石為之漂/轉觸破舟船也漂音匹遙反)¶
不可以大船載食糧下也越人欲爲變必先田餘干界¶
中(韋昭曰越邑/今鄱陽縣也)積食糧廼入伐材治船邊城守候誠謹¶
越人有入伐材者輒收捕焚其積聚雖百越奈邊城何¶
(○宋祁曰浙本/奈字上有無字)且越人緜力薄材(孟康曰緜音滅薄力/也師古曰緜弱也言)¶
(其柔弱如緜讀如/本字孟說非也)不能陸戰又無車騎弓弩之用然而¶
不可入者以保地險而中國之人不能其水土也(師古/曰能)¶