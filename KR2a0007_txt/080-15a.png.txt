康(師古曰共/讀曰恭)馮昭儀生中山孝王興¶
定陶共王康永光三年(○宋祁曰一本/作元光三年)立為濟陽王六¶
年徙為山陽王八年徙定陶王少而愛(師古曰言少小/即為帝所愛)¶
長多材蓺習知音聲上竒器之母昭儀又幸幾代皇后¶
太子(師古曰幾/音鉅依反)語在元后及史丹傳成帝即位緣先帝¶
意厚遇異於它王十九年薨子欣嗣十五年成帝無子¶
徴入為皇太子上以太子奉大宗後不得顧私親乃立¶
楚思王子景為定陶王奉共王後成帝崩太子即位是¶