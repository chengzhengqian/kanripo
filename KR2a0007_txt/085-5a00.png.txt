肅艾(師古曰肅敬也艾/讀曰乂乂治也)羣僚仰法化流四方經曰亦惟¶
先正克左右(師古曰周書君牙之辭也言王者欲/正百官要在能先正其左右近臣也)未有¶
左右正而百官枉者也(師古曰/枉曲也)治天下者尊賢考功則¶
治簡賢違功則亂(師古曰簡畧/也謂輕慢也)誠審思治人之術歡樂¶
得賢之福論材選士必試於職明度量以程能(師古曰/程效也)¶
考功實以定徳無用比周之虚譽毋聼寖潤之譖愬(師/古)¶
(曰比周言阿黨親密也寖潤/積漸之深也比音頻寐反)則抱功脩職之吏無蔽傷¶
之憂比周邪偽之徒不得即工(李竒曰即就/也工官也)小人日銷¶