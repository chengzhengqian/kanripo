請覆中尉脱卒得數萬人作(師古曰覆校脱漏未為/卒者也脱音它活反)上¶
説(師古曰説/讀曰悦)拜為少府徙右内史治如其故姦邪少禁¶
坐法失官復為右輔行中尉如故操歳餘㑹宛軍發(孟/康)¶
(曰𤼵兵/伐大宛)詔徵豪吏温舒匿其吏華成及人有變告温舒¶
受員騎錢它姦利事罪至族自殺(師古曰員騎騎/之有正員也)其時¶
兩弟及兩婚家亦各自坐它罪而族光禄勲徐自為曰¶
悲夫夫古有三族而王温舒罪至同時而五族乎(師古/曰温)¶
(舒與弟同三族而兩/妻家各一故為五也)温舒死家絫千金(師古曰絫/古累字)¶