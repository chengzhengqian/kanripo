罷歸遣長樂衛尉高昌侯忠(晋灼曰功/臣表董忠)車騎都尉昌(晋/灼)¶
(曰韓/昌)騎都尉虎(文穎曰不知姓晋灼曰百官表唯記三/輔郡以上若此皆不見姓無從知之)¶
將萬六千騎送單于單于居幕南保光禄城(孟康曰前/光禄徐自)¶
(為所/築城)詔北邉振榖食郅支單于逺遁(師古曰/郅音質)匈奴遂定¶
詔曰廼者鳳皇集新蔡羣鳥四面行列皆鄉鳳皇立以¶
萬數(師古曰行音胡/郎反鄉讀曰嚮)其賜汝南太守帛百匹新蔡長吏¶
三老孝弟力田鰥寡孤獨各有差賜民爵二級毋出今¶
年租三月己丑丞相覇薨(文穎曰/黄霸)詔諸儒講五經同異¶