是以就極刑而無愠色僕誠巳著此書藏之名山傳之¶
其人通邑大都(師古曰其人謂/能行其書者)則僕償前辱之責雖萬¶
被戮豈有悔哉然此可為智者道難為俗人言也且負¶
下未易居上流多謗議(○宋祁曰上流上字/景本越本並作下)僕以口語¶
遇遭此禍重為鄉黨戮笑汙辱先人亦何面目復上父¶
母之丘墓乎雖累百世垢彌甚耳是以腸一日而九囘¶
居則忽忽若有所亡出則不知所如徃(師古曰如/亦徃也)每念¶
斯耻汗未嘗不發背霑衣也身直為閨閤之臣寜得自¶