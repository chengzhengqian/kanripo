楚(師古曰提舉/也鄉讀曰嚮)而欲厚自託臣竊為大王不取也然大¶
王不背楚者以漢為弱也夫楚兵雖彊天下負之以不¶
義之名(師古曰負加也加/於身上若言被也)以其背明約而殺義帝也然¶
而楚王特以戰勝自彊漢王收諸侯還守成臯滎陽下¶
蜀漢之粟深溝壁壘分卒守徼乘塞楚人還兵間以梁¶
地(服䖍曰梁在楚漢之中/央師古曰間音居莧反)深入敵國八九百里(張晏曰/羽從齊)¶
(還當經梁地八九百里乃得羽地也○劉奉世曰方是/時彭越反梁地故何言羽深入敵國乃至滎陽成臯爾)¶
(從齊還彭城自/不經梁地也)欲戰則不得攻城則力不能老弱轉糧¶