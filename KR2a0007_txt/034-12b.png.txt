龍且果喜曰固知信怯遂追渡水信使人決壅囊水大¶
至龍且軍太半不得渡即急擊殺龍且龍且水東軍散¶
走齊王廣亡去信追北至城陽虜廣楚卒皆降遂平齊¶
使人言漢王曰齊夸詐多變反覆之國南邊楚(師古曰/邉近也)¶
不爲假王以塡之其埶不定(師古曰塡/音竹刃反)今權輕不足以¶
安之臣請自立爲假王當是時楚方急圍漢王於滎陽¶
使者至發書(張晏曰發信使/者所齎書也)漢王大怒罵曰吾困於此¶
旦暮望而來佐我(師古曰/而汝也)乃欲自立爲王張良陳平伏¶