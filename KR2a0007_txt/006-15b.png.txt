(戍亥之戍南越傳曰不可怵好語入朝諸如此例音義/同耳今俗猶云相謏訹而說者或改為鉥導之鉥蓋穿)¶
(鑿也謏音先/誘反鉥音述)而造簒弑此朕之不德詩云憂心慘慘念¶
國之為虐(師古曰小雅正月之/詩也慘慘憂戚之貎)已赦天下滌除與之更¶
始朕嘉孝弟力田哀夫老眊孤寡鰥獨(師古曰眊古耄/字八十曰耄耄)¶
(老稱也一曰/眊不明之貎)或匱於衣食甚憐愍焉其遣謁者廵行天¶
下存問致賜(師古曰致送至/也行音下更反)曰皇帝使謁者(師古曰謁/者令使者)¶
(宣詔書/之文)賜縣三老孝者帛人五匹鄉三老弟者力田帛¶
人三匹年九十㠯上及鰥寡孤獨帛人二匹絮三斤八¶