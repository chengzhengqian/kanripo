職宣布詩三篇(師古曰中和者言政教隆平得中和之/道也樂職謂百官萬姓樂得其常道也)¶
(宣布德化周洽/徧於四海也)武年十四五與成都楊覆衆等共習歌¶
之是時宣帝循武帝故事(○宋祁曰循字疑/是脩浙本作脩)求通逹茂¶
異士召見武等於宣室(師古曰殿名也/解在賈誼傳)上曰此盛徳之¶
事吾何足以當之哉以褒為待詔武等賜帛罷武詣博¶
士受業治易以射䇿甲科為郎與翟方進交志相友光¶
祿勲舉四行(師古曰元帝永光元年詔舉質樸敦厚遜/譲有行義各一人時詔書又令光祿歳以)¶
(此科第郎從官故武/以此四行得舉之也)遷為鄠令坐法免歸武兄弟五人¶