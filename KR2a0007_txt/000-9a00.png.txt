御製讀龔遂傳¶
賣劍令買牛賣刀令買犢千古傳名談此義欠三復賣¶
必有買者刀劒仍齊俗力耕果誰是何致有積蓄設曰¶
售他方道逺舂糧宿以隣國為壑亦非王政穆王生所¶
教言天子悅謙牧日日不相視悤忙醉相告少卿本通¶
政明經藴以夙數語誰弗知奚待彼私淑馬遷已好竒¶
孟堅繼其躅不如斯者多史䇿誠難讀¶