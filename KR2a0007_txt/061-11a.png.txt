(之貴/者)漢使至輕我遣漢使去令其東邊郁成王遮攻殺¶
漢使取其財物天子大怒諸嘗使宛姚定漢等言宛兵¶
弱誠以漢兵不過三千人彊弩射之即破宛矣天子以¶
嘗使浞野侯攻樓蘭以七百騎先至虜其王以定漢等¶
言為然而欲侯寵姬李氏(師古曰欲/封其兄弟)廼以李廣利為将¶
軍伐宛騫孫猛字子游有俊才元帝時為光禄大夫使¶
匃奴給事中為石顯所譖自殺¶
李廣利女弟李夫人有寵於上産昌邑哀王太初元年¶