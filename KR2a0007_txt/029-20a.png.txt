病溼氣木皆立枯鹵不生榖(師古曰/此二害)決溢有敗為魚鼈¶
食此三害也若有渠溉則鹽鹵下隰填淤加肥(師古曰/此一利)¶
故種禾麥更為秔稻髙田五倍下田十倍(師古曰此二/利也秔謂稻)¶
(之不䊀者/也音庚)轉漕舟船之便此三利也今瀕河隄吏卒郡¶
數千人伐買薪石之費嵗數千萬足以通渠成水門又¶
民利其溉灌相率治渠雖勞不罷(師古曰罷/讀曰疲)民田適治¶
河隄亦成此誠富國安民興利除害支數百嵗故謂之¶
中策若廼繕完故隄増卑倍薄勞費無已數逢其害此¶