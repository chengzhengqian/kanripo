也(師古曰重謂増益也/音直用反他皆類此)謂天下何(師古曰猶言何/以稱天下之望)其安¶
之(師古曰安猶徐也/言不宜汲汲耳)有司曰豫建太子所以重宗廟社¶
稷不忘天下也上曰楚王季父也春秋髙閲天下之義¶
理多矣(如淳曰閲/猶更歴也)明於國家之體吳王於朕兄也淮南¶
王弟也皆秉德以陪朕(文頴曰/陪輔也)豈為不豫哉諸侯王宗¶
室昆弟有功臣多賢及有德義者若舉有德以陪朕之¶
不能終是社稷之靈天下之福也今不選舉焉而曰必¶
子(師古曰必將/傳位於子)人其以朕為忘賢有德者而專於子(○/宋)¶