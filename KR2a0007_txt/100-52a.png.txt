第十九¶
釋之典刑國憲以平馮公矯魏增主之明(張晏曰矯辭/以免魏尚也)¶
(師古曰張說非也/矯正也正言其事)長孺剛直義形于色下折淮南上正¶
元服(師古曰淮南王謀反憚黯正直武帝不冠不見黯/故云下折淮南上正元服也元首也故謂冠為元)¶
(服/)莊之推賢於兹為徳述張馮汲鄭𫝊第二十¶
榮如辱如有機有樞(劉德曰易曰樞機之發榮辱之/主也張晏曰乍榮乍辱如辭也)自¶
下摩上惟徳之隅(師古曰詩大雅抑之篇曰抑抑威儀/惟徳之隅言有㢘隅也此敘言賈山)¶
(直詞刺上亦為方正也一/曰隅謂得道徳之一隅也)賴依忠正君子采諸(師古曰/諸之也)¶