四年冬十月壬寅立皇后張氏(師古曰張敖之女也史/記漢書無名字皇甫謐)¶
(作帝王世紀皆爲惠帝張后及孝文薄后已下别制名/焉至於薄父之徒亦立名字何從而得之乎雖示博聞)¶
(不知䧟於穿鑿○宋祁曰/注文一本示字上有欲字)春正月舉民孝弟力田者復¶
其身(師古曰弟者言能以順道事其/兄也弟音徒計反復音方目反)三月甲子皇帝冠¶
赦天下省法令妨吏民者除挾書律(應劭曰挾藏也張/晏曰秦律敢有挾)¶
(書者/族)長樂宮鴻臺災宜陽雨血秋七月乙亥未央宮凌¶
室災(師古曰凌室藏冰之室也豳/詩七月之篇曰納于凌隂)丙子織室災(師古曰/主織作)¶
(繒帛/之處)¶