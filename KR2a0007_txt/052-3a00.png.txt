故桃侯免相(服䖍曰/劉舍也)竇太后數言魏其景帝曰太后豈¶
以臣有愛相魏其者(師古曰愛/猶惜也)魏其沾沾自喜耳多易¶
(張晏曰沾沾言自整頓也多易多輕易之行也或曰沾/音瞻師古曰沾沾輕薄也或音他兼反今俗言薄沾沾)¶
(喜音許吏反易音弋豉反/○宋祁曰浙本注瞻作幨)難以為相持重遂不用用建¶
陵侯衛綰為丞相¶
田蚡(蘇林曰蚡音鼢/鼠鼢扶粉反)孝景王皇后同母弟也生長陵竇¶
嬰已為大將軍方盛蚡為諸曹郎未貴徃來侍酒嬰所¶
跪起如子姓(師古曰姓生也言/同子禮若已所生)及孝景晚節蚡益貴幸¶