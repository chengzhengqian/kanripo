(而觀之喜/音許吏反)久之頗曉其别蓍布卦意(師古曰别分/也音彼列反)時從¶
旁言卜者愛之又竒其靣貌謂禹父是兒多知可令學¶
經(○宋祁曰父字/下當有曰字)及禹壯至長安學從沛郡施讎受易¶
琅邪王陽膠東庸生問論語既皆明習有徒衆舉為郡¶
文學甘露中諸儒薦禹有詔太子太傅蕭望之問禹對¶
易及論語大義望之善焉奏禹經學精習有師法可試¶
事(師古曰試/以職事也)奏寢罷歸故官(師古曰寢/謂不下也)久之試為博士¶
初元中立皇太子而博士鄭寛中以尚書授太子薦言¶