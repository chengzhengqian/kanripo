(師古曰/視音示)乃下書曰予受命遭陽九之戹百六之㑹府帑¶
空虛百姓匱乏宗廟未修且祫祭於明堂太廟夙夜永¶
念非敢寧息深惟吉昌莫良於今年予乃卜波水之北¶
郎池之南惟玉食(劉徳曰長安南也晉灼曰黄圖波郎/二水名也在甘泉苑中師古曰晉說)¶
(非也黄圖有西波池郎池皆在石城南上林中/玉食謂龜為玉兆之文而墨食也波音彼皮反)予又卜¶
金水之南明堂之西亦惟玉食予將親築焉於是遂營¶
長安城南(師古曰蓋所謂金/水之南明堂之西)提封百頃九月甲申莽立¶
載行視(師古曰立載謂立而/乘車也行音下更反)親舉築三下司徒王尋大¶