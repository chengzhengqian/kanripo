(之信士守志亡/軀故以為喻)白圭戰亡六城為魏取中山(張晏曰白/圭為中山)¶
(將亡六城君欲殺之亡入/魏文侯厚遇之還㧞中山)何則誠有以相知也蘇秦相¶
燕人惡之燕王燕王按劒而怒食以駃騠(孟康曰駃騠/駿馬也生七)¶
(日而超其母敬重蘇秦雖有讒謗而更食以/珍竒之味師古曰食讀曰飤駃音决騠音題)白圭顯於¶
中山(師古曰以㧞中山/之功而尊顯也)人惡之於魏文侯文侯賜以夜¶
光之璧何則兩主二臣剖心析肝相信(師古曰/析分也)豈移於¶
浮辭哉(師古曰不以/浮說而移心)故女無羙惡入宮見妒士無賢不¶
肖(○宋祁曰南本賢下/有愚字衍字不可從)入朝見嫉昔司馬喜臏腳於宋¶