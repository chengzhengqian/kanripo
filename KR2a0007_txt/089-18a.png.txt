居見稱述超為零陵太守病歸復徵為諫大夫遷南陽¶
太守其治如上蔡信臣為人勤力有方畧好為民興利¶
務在富之躬勸耕農出入阡陌止舎離鄉亭(師古曰言/休息之時)¶
(皆在/野次)稀有安居時行視郡中水泉(師古曰行/音下更反)開通溝瀆¶
起水門提閼凡數十處(師古曰閼所以/壅水音一曷反)以廣溉灌歳歳¶
増加多至三萬頃民得其利畜積有餘(師古曰畜/讀曰蓄)信臣¶
為民作均水約束(師古曰言用/之有次第也)刻石立於田畔以防分¶
爭禁止嫁娶送終奢靡務出於儉約府縣吏家子弟好¶