(車前有曲輿不衣也近世謂之軨獵車也孟康曰今之/載獵車也前有曲軨特髙大獵時立其中格射禽獸李)¶
(竒曰蘭輿輕車也師古曰文李二説皆是時未備天子/車駕故且取其輕便耳非藉髙大也孟説失之軨音鈴)¶
就齊宗正府庚申入未央宫見皇太后封為陽武侯(師/古)¶
(曰先封侯者不欲/立庶人為天子也)已而羣臣奉上璽綬即皇帝位謁髙¶
廟八月己巳丞相敞薨(師古曰/楊敞也)九月大赦天下十一月¶
壬子立皇后許氏賜諸侯王以下金錢至吏民鰥寡孤¶
獨各有差皇太后歸長樂宫初置屯衞¶
本始元年春正月募郡國吏民訾百萬以上徙平陵(文/穎)¶