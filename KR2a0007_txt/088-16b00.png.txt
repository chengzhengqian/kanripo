以大中大夫授太子及元帝即位堪為光禄大夫與蕭¶
望之並領尚書事為石顯等所譖(○宋祁曰越本/邵本無等字)皆免¶
官望之自殺上愍之廼擢堪為光禄勲語在劉向傳堪¶
授牟卿(○宋祁曰舊/本卿作鄉)及長安許商長伯牟卿為博士霸¶
以帝師賜爵號襃成君傳子光(○宋祁曰光字/下更有光字)亦事牟¶
卿至丞相自有傳由是大夏侯有孔許之學商善為筭¶
著五行論歴四至九卿號其門人沛唐林子髙為德行¶
平陵吳章偉君為言語重泉王吉少音為政事齊炔欽¶