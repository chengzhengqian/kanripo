臻兹然而俗化闕焉(師古曰多歴年/載迄至于今)傳曰孝弟也者其¶
為仁之夲與(師古曰論語載有/若之言與讀曰予)其令郡國舉孝弟有行¶
義聞於鄉里者各一人十二月初置廷尉平四人秩六¶
百石省文山郡并蜀(師古曰以其/縣道𨽻蜀郡)¶
四年春二月封外祖母為博平君故鄼侯蕭何曾孫建¶
世為侯詔曰導民以孝則天下順今百姓或遭衰絰凶¶
災(師古曰衰/音千囬反)而吏繇事使不得葬(師古曰繇讀曰/徭事謂役使之)傷孝¶
子之心朕甚憐之自今諸有大父母父母䘮者勿繇事¶