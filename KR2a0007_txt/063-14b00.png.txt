死䑕舞殿端門中(師古曰端/門正門也)殿上戸自閉不可開天火¶
燒城門大風壊宫城樓折㧞樹木流星下墯后姬以下¶
皆恐王驚病使人祠葭水台水(晋灼曰地理志葭水在/廣平南和台水在鴈門)¶
(師古曰葭音/家台音怡)王客吕廣等知星為王言當有兵圍城期¶
在九月十月漢當有大臣戮死者語具在五行志王愈¶
憂恐謂廣等曰謀事不成妖祥數見兵氣且至奈何㑹¶
葢主舎人父燕倉知其謀告之由是發覺丞相賜璽書¶
部中二千石逐捕孫縱之及左將軍桀等皆伏誅旦聞¶