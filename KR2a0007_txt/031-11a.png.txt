籍長八尺二寸力扛鼎(師古曰扛/舉也音江)才氣過人吴中子弟¶
皆憚籍秦二世元年陳勝起九月會稽假守通(張晏曰/假守兼)¶
(守也晉灼曰楚/漢春秋云姓殷)素賢梁乃召與計事梁曰方今江西皆¶
反秦此亦天亡秦時也先發制人後發制於人守歎曰¶
聞夫子楚將世家唯足下耳梁曰呉有竒士桓楚亡在¶
澤中人莫知其處獨籍知之梁乃戒籍持劍居外待梁¶
復入與守語曰請召籍使受令召桓楚籍入梁眴籍曰¶
可矣(師古曰眴動目也音舜動目而使之/也今書本有作眄字者流俗所改耳)籍遂拔劍擊¶