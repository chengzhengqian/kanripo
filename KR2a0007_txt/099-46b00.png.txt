未及齊其鋒芒臣崇未及盡其愚慮而事已決矣莽大¶
説(師古曰説/讀曰悅)三年春地震大赦天下王邑等還京師西¶
與王級等合擊明鴻皆破滅語在翟義𫝊莽大置酒未¶
央宫白虎殿勞賜將帥詔陳崇治校軍功第其髙下莽¶
乃上奏曰明聖之世國多賢人故唐虞之時可比屋而¶
封至功成事就則加賞焉至于夏后塗山之㑹執玉帛¶
者萬國諸侯執玉附庸執帛周武王孟津之上尚有八¶
百諸侯周公居攝郊祀后稷以配天宗祀文王於明堂¶