安息國王治番兠城(蘇林曰/番音盤)去長安萬一千六百里不¶
屬都䕶北與康居東與烏弋山離西與條支接土地風¶
氣物類所有民俗與烏弋罽賔同亦以銀爲錢文獨爲¶
王面幕爲夫人面王死輙更鑄錢有大馬爵(師古曰廣/志云大爵)¶
(頸及膺身蹄似槖駝色蒼舉頭髙八九尺張翅/丈餘食大麥○宋祁曰注文張翅下當有舉字)其屬小¶
大數百城地方數千里最大國也臨嬀水商賈車船行¶
旁國書革旁行爲書記(服䖍曰横行爲書記也師古曰/今西方胡國及南方林邑之徒)¶
(書皆横行不直下也/革謂皮之不柔者)武帝始遣使至安息王令將將二¶