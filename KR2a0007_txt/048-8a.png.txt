(祭天地五畤皇帝不自行祠還致福釐音禧師/古曰禧福也借釐字為之耳言受神之福也)上因感¶
鬼神事而問鬼神之本誼具道所以然之故至夜半文¶
帝前席(師古曰漸促近/誼聽說其言也)既罷曰吾久不見賈生自以為¶
過之今不及也廼拜誼為梁懐王太傅懐王上少子愛¶
而好書故令誼傅之數問以得失(師古曰漢朝問/以國家之事)是時¶
匈奴彊侵邊天下初定制度疏闊諸侯王僭儗地過古¶
制(師古曰儗比也上/比于天子儗音擬)淮南濟北王皆為逆誅誼數上疏¶
陳政事多所欲匡建(師古曰匡正也正其失/也建立也立制節也)其大略曰¶