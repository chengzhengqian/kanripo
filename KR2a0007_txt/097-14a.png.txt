元光五年上遂窮治之女子楚服等坐為皇后巫蠱祠¶
祭祝詛大逆無道相連及誅者三百餘人楚服梟首於¶
市使有司賜皇后策曰皇后失序惑於巫祝(師古曰言/失徳義之)¶
(序而妄/祝詛也)不可以承天命其上璽綬罷退居長門宫眀年¶
堂邑侯午薨生男須嗣侯主寡居私近董偃十餘年主¶
薨須坐淫亂兄弟爭財當死自殺國除後數年廢后乃¶
薨葬霸陵郎官亭東¶
孝武衛皇后字子夫生微也其家號曰衛氏出平陽侯¶