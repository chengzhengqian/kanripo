二年二月彗星出牽牛七十餘日傳曰彗所以除舊布¶
新也牽牛日月五星所從起歴數之元三正之始彗而¶
出之改更之象也其出久者為其事大也其六月甲子¶
夏賀良等建言當改元易號増漏刻詔書改建平二年¶
為太初元年號曰陳聖劉太平皇帝刻漏以百二十為¶
度八月丁巳悉復蠲除之賀良及黨與皆伏誅流放其¶
後卒有王莽簒國之禍¶
元夀元年十一月歲星入太微逆行干右執法占曰大¶