如故(文頴曰傾盖猶/交盖駐車也)何則知與不知也故樊於期逃秦¶
之燕藉荆軻首以奉丹事(張晏曰於期為秦将被讒走/之燕始皇滅其家又重購之)¶
(燕遣荆軻欲刺秦王於期自刎首/令軻齎徃師古曰之往也藉假也)王奢去齊之魏臨城¶
自剄以郤齊而存魏(孟康曰王奢齊臣也亡至魏其後/齊伐魏奢登城謂齊將曰今君之)¶
(來不過以奢故也義不茍/生以為魏累遂自剄也)夫王奢樊於期非新於齊秦¶
而故於燕魏也所以去二國死兩君者行合於志慕義¶
無窮也是以蘇秦不信於天下為燕尾生(服䖍曰蘇秦/於秦不出其)¶
(信於燕則出尾生之信也晉灼曰說齊宣王使還燕十/城又令閔王厚葬以弊齊終死為燕也師古曰尾生古)¶