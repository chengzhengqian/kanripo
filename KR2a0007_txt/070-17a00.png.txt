後有滅項之罪(師古曰項國名也春秋僖十七年夏滅/項公羊傳曰齊滅之也不言齊為桓公)¶
(諱也桓常有繼絶存亡/之功故君子為之諱)君子以功覆過而為之諱行事¶
(師古曰行事謂滅項之事也○劉攽曰諱行事非辭也/諱以上為句行事者言已行之事舊例成法也漢世人)¶
(作文言行事成/事者意皆同)貳師將軍李廣利捐五萬之師靡億萬¶
之費經四年之勞(師古曰靡/𣪚也音縻)而厪獲駿馬三十匹(師古/曰厪)¶
(與僅同/僅少也)雖斬宛王母鼓之首(師古曰西域傳作母寡而/此云母鼓鼓寡聲相近盖)¶
(戎狄之言/不甚諦也)猶不足以復費(師古曰復償/也音扶目反)其私罪惡甚多¶
孝武以為萬里征伐不録其過遂封拜兩侯三卿二千¶