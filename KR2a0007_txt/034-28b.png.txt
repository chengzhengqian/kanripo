布走渡淮數止戰不利與百餘人走江南布舊與番君¶
㛰故長沙哀王使人誘布(晉灼曰芮之孫囘也師古曰/㨿表云惠帝二年哀王囘始)¶
(立今此是芮之子成王臣/耳傳旣不同晉説亦誤也)僞與俱亡走越(師古曰偽謂/詐為此計)¶
布信而隨至番陽番陽人殺布兹鄉(師古曰鄡陽縣之/鄉也鄡音口堯反)¶
遂滅之封賁赫為列侯將率封者六人¶
盧綰豐人也與髙祖同里綰親與髙祖太上皇相愛(晉/灼)¶
(曰親父也綰之父與/髙祖父太上皇相愛)及生男髙祖綰同日生里中持羊¶
酒賀兩家及髙祖綰壯學書又相愛也里中嘉兩家親¶