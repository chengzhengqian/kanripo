使光毋負天下(師古曰/督視也)千秋曰唯將軍留意即天下幸¶
甚終不肯有所言光以此重之毎有吉祥嘉應數襃賞¶
丞相訖昭帝世國家少事百姓稍益充實始元六年詔¶
郡國舉賢良文學士問以民所疾苦於是鹽鐵之議起¶
焉(師古曰議罷鹽鐵之官令百姓皆/得煑鹽鑄鐵因總論政治得失也)千秋為相十二年¶
薨諡曰定侯初千秋年老上優之朝見得乘小車入宫¶
殿中故因號曰車丞相子順嗣侯官至雲中太守宣帝¶
時以虎牙將軍擊匈奴坐盜増鹵獲自殺國除桑𢎞羊¶