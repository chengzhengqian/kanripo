言(鄭氏曰周時賢人也師古曰史記稱太史公/曰余聞之周生則知非周時人蓋姓周耳)舜蓋重¶
童子項羽又重童子(師古曰童子/目之眸子)豈其苖裔邪何其興¶
之暴也夫秦失其政陳渉首難豪桀蜂起相與並爭不¶
可勝數然羽非有尺寸乘埶拔起隴畝之中(晉灼曰拔/音卒拔之)¶
(拔鄧展曰疾起也/師古曰音歩末反)三年遂將五諸侯兵滅秦分裂天下¶
而威海内封立王侯政繇羽出(師古曰繇/與由同)號為伯王(師/古)¶
(曰伯讀/曰霸)位雖不終近古以來未嘗有也(師古曰近/古猶末代)及羽¶
背闗懐楚放逐義帝(師古曰背闗謂背約不王髙祖於/闗中懐楚謂思東歸而都彭城)¶