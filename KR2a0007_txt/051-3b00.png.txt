事君也言切直則不用而身危不切直則不可以眀道¶
故切直之言眀主所欲急聞忠臣之所以蒙死而竭知¶
也(師古曰䝉/冐犯也)地之磽者雖有善種不能生焉(師古曰磽/埆瘠薄也)¶
(磽音口/交反)江臯河瀕雖有惡種無不猥大(李奇曰臯水邊/淤地也師古曰)¶
(猥盛/也)昔者夏商之季世雖闗龍逄箕子比干之賢身死¶
亡而道不用(服䖍曰闗龍逄桀之忠臣也師古曰比干/諫紂而紂殺之論語曰微子去之箕子為)¶
(之奴比干/諫而死)文王之時豪俊之士皆得竭其智芻蕘採薪¶
之人皆得盡其力(師古曰芻刈草也蕘草薪也言執賤/役者也大雅板之詩曰詢于芻蕘)¶