牽牛至於婺女天黿之首故傳曰星在天黿周書武成¶
篇惟一月壬辰旁死霸(孟康曰月二日以往月生魄死/故言死魄魄月質也師古曰霸)¶
(古魄/字同)若翌日癸巳武王乃朝歩自周于征伐紂序曰一¶
月戊午師度于孟津至庚申二月朔日也四日癸亥至¶
牧壄夜陳甲子昧爽而合矣故外傳曰王以二月癸亥¶
夜陳武成篇曰粤若來三月既死霸粤五日甲子咸劉¶
商王紂(師古曰今文尚/書之辭劉殺也)是嵗也閏數餘十八正大寒中¶
在周二月己丑晦明日閏月庚寅朔三月二日庚申驚¶