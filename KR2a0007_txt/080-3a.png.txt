求朝王不納其言後光欲至長安辭王復言願盡力與¶
博共為王求朝王即日至長安可因平陽侯(○宋祁曰/陽字疑作)¶
(陵/字)光得王欲求朝語馳使人語博博知王意動復遺王¶
書曰博幸得肺腑(師古曰自云/於王有親也)數進愚䇿未見省察北¶
游燕趙欲循行郡國求幽隱之士聞齊有駟先生者善¶
為司馬兵法大將之材也博得謁見承閒進問五帝三¶
王究竟要道卓爾非世俗之所知(師古曰卓爾髙逺貌/也自言見駟先生問)¶
(以要道知/其髙逺也)今邉境不安天下騷動微此人其莫能安也¶