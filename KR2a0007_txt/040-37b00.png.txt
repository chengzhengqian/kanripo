夫欲自殺其夫人止之以故不得死遂入廷尉因不食¶
五日歐血而死國絶一歲上廼更封絳侯勃它子堅為¶
平曲侯續絳侯後傳子建德為太子太傅坐酎金免官¶
後有罪國除亞夫果餓死後上廼封王信為蓋侯至平¶
帝元始二年繼絶世復封勃𤣥孫之子恭為絳侯千户¶
贊曰聞張良之智勇以為其貌魁梧竒偉(應劭曰魁梧/丘虚壯大之)¶
(意也蘇林曰梧音悟師古曰魁大貌也/梧者言其可驚梧今人讀為吾非也)反若婦人女子¶
故孔子稱以貌取人失之子羽(師古曰子羽孔子弟子/澹臺滅明字貌惡而行)¶