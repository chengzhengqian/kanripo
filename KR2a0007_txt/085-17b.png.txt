(晉灼曰旴音吁旴大也○宋祁/曰姚本注末有廣大營表四字)發人冢墓斷截骸骨暴¶
揚尸柩百姓財竭力盡愁恨感天災異婁降饑饉仍臻¶
(師古曰婁古屢/字也仍頻也)流散冗食餧死於道以百萬數(師古曰/冗亦散)¶
(也餧餓也冗音人/勇反餧音乃賄反)公家無一年之畜百姓無旬日之儲¶
(師古曰畜/讀曰蓄)上下俱匱無以相救詩云殷監不逺在夏后¶
之世(師古曰大雅/蕩之詩也)願陛下追觀夏商周秦所以失之以¶
鏡考已行(師古曰鏡謂鑑/照之考校也)有不合者臣當伏妄言之誅¶
(師古曰言上之所為/違於節儉與永言同)漢興九世百九十餘載繼體之主¶