罰絶理厥災水其水也雨殺人以隕霜大風天黄饑而¶
不損兹謂泰厥災水水殺人辟遏有徳兹謂狂(應劭曰/辟天子)¶
(也有徳者雍/遏不見用也)厥災水水流殺人已水則地生蟲歸獄不¶
解兹謂追非(李竒曰歸罪過於民不罪已也張晏曰謂/釋有罪之人而歸無辜者也解止也追非)¶
(遂非/也)厥水寒殺人追誅不解兹謂不理厥水五榖不收¶
大敗不解兹謂皆隂解舍也王者於大敗誅首惡赦其¶
衆不則皆函隂氣(師古曰函/讀與含同)厥水流入國邑隕霜殺榖¶
(○宋祁曰/榖當作殺)桓公元年秋大水董仲舒劉向以為桓弑兄¶