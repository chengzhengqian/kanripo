湯共誅斬郅支單于封義成侯薨諡曰壯侯傳國至曾¶
孫王莽敗廼絶¶
陳湯字子公山陽瑕丘人也少好書博逹善屬文(師古/曰屬)¶
(音之/欲反)家貧匄貣無節不為州里所稱(師古曰匄乞也/貣音吐得反)西¶
至長安求官得太官獻食丞數嵗富平侯張勃與湯交¶
髙其能初元二年元帝詔列侯舉茂材勃舉湯湯待遷¶
父死不犇喪(師古曰犇/古奔字)司𨽻奏湯無循行(○宋祁曰/循疑作脩)勃¶
選舉故不以實坐削戸二百㑹薨因賜諡曰繆侯(師古/曰以)¶