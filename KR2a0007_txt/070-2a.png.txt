易得也(師古曰附近而親/就言不相猜阻也)願徃刺之以威示諸國大將¶
軍曰龜兹道逺且驗之於樓蘭於是白遣之介子與士¶
卒俱齎金幣揚言以賜外國為名至樓蘭樓蘭王意不¶
親介子介子陽引去至其西界使譯謂曰漢使者持黄¶
金錦繡行賜諸國(師古曰徧/徃賜之)王不来受我去之西國矣¶
即出金幣以示譯譯還報王王貪漢物来見使者介子¶
與坐飲陳物示之飲酒皆醉介子謂王曰天子使我私¶
報王(師古曰謂/密有所諭)王起隨介子入帳中屏語(師古曰屏人/而獨共語也)¶