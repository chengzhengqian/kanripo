𤣥黙繼而弗革(師古曰革改也言曹參為相守静/無為一遵蕭何約束不變改也)民用¶
作歌化我淳徳漢之宗臣是謂相國述蕭何曹參𫝊第¶
九¶
留侯襲秦作漢腹心(劉徳曰襲秦椎始/皇於博浪沙中)圖折武關解阸¶
鴻門(師古曰圖折武闗謂從沛公入武闗說令為/疑兵又啗秦將以利勸因其怠懈擊之類也)推齊¶
銷印敺致越信(師古曰敺與驅同越彭越也信亦韓信/也謂於垓下圍項羽時也信合韻音新)¶
招賔四老惟寧嗣君陳公擾攘歸漢廼安(師古曰攘/音人養反)斃¶
范亡項走狄擒韓(師古曰走狄謂解平城之/圍也禽韓偽遊雲夢也)六竒既設¶