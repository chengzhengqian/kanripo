(如淳曰為刺史於三河郡/三河謂河南河内河東也)奏事稱意拜為京輔都尉月¶
餘遷司直數歲戾太子舉兵仁部閉城門令太子得亡¶
坐縱反者族(師古曰遣仁掌閉城門乃/令太子得出故云縱反也)¶
賛曰以項羽之氣而季布以勇顯名楚身履軍搴旗者¶
數矣(鄧展曰履軍戰勝蹈履之李竒曰搴㧞也孟康曰/搴斬取也師古曰謂勝敵㧞取旗也鄧李二説皆)¶
(是搴音騫今流俗書本改履謂屢而加典字云/身屢典軍非也○宋祁曰注文謂屢當作為屢)可謂壯¶
士及至困戹奴僇苟活而不變何也(師古曰僇古戮字/也奴僇謂髠鉗為)¶
(奴而賣/之也)彼自負其材受辱不羞欲有所用其未足也故¶