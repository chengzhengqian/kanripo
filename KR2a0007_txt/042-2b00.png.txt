(○宋祁曰越本自/作以校改以作自)沛公以昌為職志(應劭曰掌主職也/鄭氏曰主旗志也)¶
(師古曰志與幟/同音式異反)苛為客(張晏曰為帳下/賓客不掌管也)從入闗破秦沛¶
公立為漢王以苛為御史大夫昌為中尉漢三年楚圍¶
漢王滎陽急漢王出去而使苛守滎陽城楚破滎陽城¶
欲令苛將苛罵曰若趣降漢王不然今為虜矣(師古曰/若汝也)¶
(趣讀/曰促)項羽怒亨苛漢王於是拜昌為御史大夫常從擊¶
破項籍六年與蕭曹等俱封為汾陰侯苛子成以父死¶
事封為高景侯昌為人强力敢直言自蕭曹等皆卑下¶