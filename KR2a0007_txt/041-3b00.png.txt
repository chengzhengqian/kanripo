人之言與沛公有隙臣恐天下解心疑大王也項羽黙¶
然沛公如厠麾噲去既出沛公留車騎(師古曰沛公所/乘之車及從者)¶
(之/騎)獨騎馬噲等四人步從從山下走歸覇上軍而使張¶
良謝項羽羽亦因遂已(師古曰/已止也)無誅沛公之心是日微¶
樊噲奔入營(○宋祁曰/奔疑作犇)譙讓項羽沛公幾殆(師古曰微/無也譙責)¶
(也殆危也譙音才/笑反幾音鉅依反)後數日項羽入屠咸陽立沛公為漢¶
王漢王賜噲爵為列侯號臨武侯遷為郎中從入漢中¶
還定三秦别擊西丞白水北(服䖍曰西丞縣名也晉灼/曰白水今廣平魏縣也地)¶