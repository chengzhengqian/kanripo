陵方與(師古曰皆縣名/方音房與音豫)還守豐擊泗水監豐下破之(師/古)¶
(曰泗水郡名監謂御史監/郡者也破之於豐縣下)復東定沛破泗守薛西(師古/曰破)¶
(郡守於薛縣之西○宋/祁曰泗字下疑有水字)與司馬&KR0642;戰碭東(師古曰秦將/章邯之司馬)¶
(也&KR0642;讀/與夷同)郤敵斬首十五級賜爵國大夫(文穎曰即官大/夫也爵第六級)¶
常從沛公擊章邯軍濮陽攻城先登斬首二十三級賜¶
爵列大夫(文穎曰即公大/夫也爵第七級)從攻陽城先登下户牗(師古/曰陽)¶
(武縣/之鄉)破李由軍斬首十六級賜上聞爵(張晏曰得徑上/聞也如淳曰呂)¶
(氏春秋曰魏文侯東勝齊於長城天子/賞文侯以上聞晉灼曰名通於天子也)從攻圉都尉東¶