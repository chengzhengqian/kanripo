(老聃非秦獻公時儋/音丁甘反又吐甘反)曰周始與秦國合而别别五百載¶
當復合(應劭曰秦伯翳之後也始周孝王封非子為附/庸邑諸秦平王東遷洛邑襄公以兵衞之嘉其)¶
(勲力列為侯伯與周别五百載矣昭王時西周君自歸/受罪盡獻其邑三十六城此復合也孟康曰謂周封秦)¶
(為别秦并周為合此襄王為霸始皇為王也韋昭曰周/封秦為始别謂秦仲也五百歲謂從秦仲至孝公彊大)¶
(顯王致伯與之親合也師古曰諸家之說皆非也自非/子至西周獻邑凡六百五十三歲自仲至顯王二十六)¶
(年孝公稱伯止有四百二十六歲皆不合五百之數也/按史記秦本紀及年表並云周平王封襄公始列為諸)¶
(侯於是始與諸侯通又周本紀及吳齊晉楚諸系家皆/言幽王為犬戎所殺秦始列為諸侯正與此志符會是)¶
(乃為别至昭襄王五十二年西周君自歸獻邑凡/五百一十六年是為合也言五百者舉其成數也)合七¶