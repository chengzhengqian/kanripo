不思多聞闕疑之義(師古曰論語稱孔子曰多聞闕疑/慎言其餘則寡尤言為學之道務)¶
(在多聞疑則闕之慎於言/語則少過也故志引之)而務碎義逃難便辭巧説破¶
壞形體(師古曰茍為僻碎之義以避佗人之攻難/者故為便辭巧説以析破文字之形體也)説五¶
字之文至於二三萬言(師古曰言其煩妄也桓譚新論/云秦近君能説堯典篇目兩字)¶
(之説至十餘萬言但/説曰若稽古三萬言)後進彌以馳逐故幼童而守一蓺¶
白首而後能言安其所習毁所不見(師古曰己所常習/則保安之未嘗所)¶
(見者則/妄毁誹)終以自蔽此學者之大患也序六蓺為九種¶
晏子八篇(名嬰諡平仲相齊景公孔子稱善與人交/有列傳師古曰有列傳者謂太史公書)¶