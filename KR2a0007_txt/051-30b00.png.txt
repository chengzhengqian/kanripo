生先其未形也磨礱底厲不見其損有時而盡(師古曰/礱亦磨)¶
(也底柔石也厲皂石也/皆可以磨者礱音聾)種樹畜養不見其益有時而大¶
積德絫行不知其善有時而用棄義背理不知其惡有¶
時而亡臣願大王孰計而身行之此百世不易之道也¶
吳王不納乘等去而之梁從孝王游景帝即位御史大¶
夫鼂錯為漢定制度損削諸侯吳王遂與六國謀反舉¶
兵西鄉(師古曰鄉/讀曰嚮)以誅錯為名漢聞之斬錯以謝諸侯¶
枚乘復說吳王(○劉攽曰此枚乘説呉王後是後人以/呉事寓言爾故言齊王殺身等事不同)¶