凡候歲美惡謹候歲始歲始或冬至日産氣始萌臘明¶
日人衆卒歲壹㑹飲食發陽氣故曰初歲正月旦王者¶
歲首立春四時之始也四始者候之日而漢魏鮮集臘¶
明正月旦決八風(孟康曰魏鮮人/姓名作占候者)風從南大旱西南小¶
旱西方有兵西北戎叔為(孟康曰戎叔胡/豆也為成也)小雨趣兵北¶
方為中歲東北為上歲東方大水東南民有疾疫歲惡¶
故八風各與其衝對課多者為勝多勝少久勝亟疾勝¶
徐旦至食為麥食至日跌為稷跌至晡為黍晡至下晡¶