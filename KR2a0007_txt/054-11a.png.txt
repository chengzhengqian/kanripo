將軍大將軍匿諱之居無何敢從上雍至甘泉宫獵(師/古)¶
(曰無何謂未多時也雍之所在地形積/髙故云上也上音時掌反他皆類此)票騎將軍去病¶
怨敢傷青射殺敢去病時方貴幸上為諱云鹿觸殺之¶
居嵗餘去病死敢有女為太子中人愛幸敢男禹有寵¶
於太子然好利亦有勇甞與侍中貴人飲侵陵之莫敢¶
應(師古曰言/畏其勇氣)後愬之上上召禹使刺虎縣下圏中未至¶
地有詔引出之禹從落中以劒斫絶纍欲刺虎(師古曰/落與絡)¶
(同謂當時繦絡之而下/也纍索也音力追反)上壯之遂救止焉而當户有遺¶