危者望安亂者卬治(師古曰卬讀曰/仰謂仰而望之)今閩越王狼戾不¶
仁(師古曰狼性貪戾凡/言狼戾者謂貪而戾)殺其骨肉離其親戚所為甚多¶
不義又數舉兵侵陵百越并兼鄰國以為暴彊陰計竒¶
策入燔尋陽樓船(師古曰漢有樓/船貯在尋陽也)欲招會稽之地以踐¶
句踐之迹(師古曰先是越王句踐稱霸中/國今越王欲慕之句音功侯反)今者邊又言¶
閩王率兩國擊南越陛下為萬民安危久遠之計使人¶
諭告之曰天下安寧各繼世撫民禁毋敢相并有司疑¶
其以虎狼之心貪據百越之利或於逆順不奉明詔則¶