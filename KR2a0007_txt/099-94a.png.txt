在所其號令變易皆此類也令天下小學戊子代甲子¶
為六旬首冠以戊子為元日(師古曰冠音工/喚反元善也)昏以戊寅¶
之旬為忌日(師古曰昏/謂娶妻也)百姓多不從者匈奴單于知死¶
弟咸立為單于求和親莽遣使者厚賂之詐許還其侍¶
子登因購求陳良終𢃄等單于即執良等付使者檻車¶
詣長安莽燔燒良等於城北令吏民㑹觀之緣邊大饑¶
人相食諫大夫如普行邊兵(師古曰行/音下更反)還言軍士乆屯¶
塞苦邊郡無以相贍今單于新和宜因是罷兵校尉韓¶