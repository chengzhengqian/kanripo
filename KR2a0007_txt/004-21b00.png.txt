俱棄細過偕之大道(師古曰偕亦俱/也之徃也趣也)結兄弟之義以全¶
天下元元之民(師古曰元/元善意也)和親以定始于今年¶
三年春二月行幸代¶
四年夏四月丙寅晦日有食之五月赦天下免官奴婢¶
為庶人行幸雍¶
五年春正月行幸隴西三月行幸雍秋七月行幸代¶
六年冬匈奴三萬騎入上郡三萬騎入雲中以中大夫¶
令免為車騎將軍屯飛狐(如淳曰在代郡師古曰中大/夫官名其人姓令名免耳此)¶