乏困失職之人舉茂材特立之士相將九卿其帥意毋¶
怠使朕獲觀教化之流焉六月甲申中山王竟薨藍田¶
地沙石雍霸水安陵岸崩雍涇水水逆流(孟康曰安陵/岸惠帝陵旁)¶
(涇水岸也師古/曰雍讀曰壅)¶
五年春三月詔曰蓋聞眀王之治國也明好惡而定去¶
就崇敬譲而民興行故法設而民不犯令施而民從今¶
朕獲保宗廟兢兢業業匪敢解怠(師古曰兢兢慎也業/業危也解讀曰懈)¶
徳薄眀晻敎化淺微(師古曰晻/讀與暗同)傳不云虖百姓有過在¶