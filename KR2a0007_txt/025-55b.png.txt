五年上復修封于泰山東游東萊臨大海是歲雍縣無¶
雲如靁者三(師古曰靁古雷/字空有雷聲也)或如虹氣蒼黄若飛鳥集¶
棫陽宫南(師古曰/棫音域)聲聞四百里隕石二黑如黳有司以¶
為美祥以薦宗廟而方士之候神入海求蓬萊者終無¶
驗公孫卿猶㠯大人之迹為解(師古曰言見大人/之跡以自解説也)天子¶
猶羈縻不絶(師古曰羈縻繫聯之意馬/絡頭曰羈也牛靷曰縻)幾遇其真(師古/曰幾)¶
(讀曰/冀)諸所興如薄忌泰一及三一㝠羊馬行赤星五牀¶
寛舒之祠宫(李竒曰/皆祠名)以歲時致禮凡六祠皆大祝領之¶