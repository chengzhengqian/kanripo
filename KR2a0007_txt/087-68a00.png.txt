(師古曰與/讀曰豫)間請問其故(師古曰使/人宻問之)廼劉棻嘗從雄學作¶
竒字(師古曰古/文之異者)雄不知情(師古曰不知/獻符命之事)有詔勿問然京¶
師為之語曰惟寂寞自投閣爰清静作符命(師古曰以/雄觧謿之)¶
(言譏之也今流俗本云惟寂惟寞自投於閣爰清爰静/作符命妄増之○宋祁曰注文作符命當云作符作命)¶
雄以病免復召為大夫家素貧耆酒(師古曰耆/讀曰嗜)人希至¶
其門時有好事者載酒肴從游學而鉅鹿侯芭常從雄¶
居(服䖍曰/芭音葩)受其太𤣥法言焉劉歆亦嘗觀之謂雄曰空¶
自苦今學者有祿利然尚不能明易又如𤣥何(師古曰/言無奈)¶