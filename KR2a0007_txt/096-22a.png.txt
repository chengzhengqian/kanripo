里西南至大月氏六百九十里北與康居南與大月氏¶
接土地風氣物類民俗與大月氏安息同大宛左右以¶
蒲陶爲酒富人藏酒至萬餘石久者至數十歲不敗俗¶
耆酒馬耆目宿(師古曰耆/讀曰嗜)宛别邑七十餘城多善馬馬¶
汗血言其先天馬子也(孟康曰言大宛國有髙山其上/有馬不可得因取五色母馬置)¶
(其下與集生駒皆汗/血因號曰天馬子云)張騫始爲武帝言之上遣使者持¶
千金及金馬以請宛善馬宛王以漢絕遠大兵不能至¶
愛其寳馬不肯與漢使妄言(師古曰謂/詈辱宛王)宛遂攻殺漢使¶