(師古曰言/固當如此)不如此天子不尊宗廟不安父曰劉氏安矣¶
而鼂氏危吾去公歸矣遂飲藥死曰吾不忍見禍逮身¶
後十餘日呉楚七國俱反以誅錯為名上與錯議出軍¶
事錯欲令上自将兵而身居守會竇嬰言爰盎詔召入¶
見上方與錯調兵食(師古曰調謂計發/之也音徒釣反)上問盎曰君嘗¶
為呉相知呉臣田禄伯為人虖今呉楚反於公意何如¶
對曰不足憂也今破矣上曰呉王即山鑄錢煑海為鹽¶
(師古曰/即就也)誘天下豪桀白頭舉事此其計不百全豈發虖¶