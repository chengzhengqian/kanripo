(湛讀曰沈絙/音工登反)河公許兮薪不屬(如淳曰旱燒故薪不足/也師古曰沈玉禮神見)¶
(許福祐但以薪不屬逮/故無功也屬音之欲反)薪不屬兮衞人罪(師古曰東郡/本衞地故言)¶
(此衞人/之罪也)燒蕭條兮噫乎何以御水(師古曰燒草皆盡故/野蕭條然也噫乎嘆)¶
(辭噫音/於期反)隤林竹兮犍石葘(師古曰隤林竹者即上所説/下淇園之竹以為犍也石菑)¶
(者謂臿石立之然後以土就填塞之/也菑亦臿耳音側其反義與臿同)宣防塞兮萬福来¶
於是卒塞瓠子築宫其上名曰宣防而道河北行二渠¶
復禹舊迹(師古曰道/讀曰導)而梁楚之地復寧無水災自是之¶
後用事者爭言水利朔方西河河西酒泉皆引河及川¶