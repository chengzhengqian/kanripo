遣使揚言北道諸國已屬匈奴矣於是攻劫南道與㰱¶
盟畔漢從鄯善以西皆絶不通(師古曰/鄯音善)都護鄭吉校尉¶
司馬意皆在北道諸國間奉世與其副嚴昌計以為不¶
亟擊之(師古曰亟急/也音居力反)則莎車日彊其埶難制必危西域¶
遂以節諭告諸國王因發其兵南北道合萬五千人進¶
撃莎車攻㧞其城莎車王自殺傳其首詣長安諸國悉¶
平威振西域奉世乃罷兵以聞宣帝召見韓増曰賀將¶
軍所舉得其人奉世遂西至大宛大宛聞其斬莎車王¶