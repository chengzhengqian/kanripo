伐其功常鞅鞅(師古曰伐謂/矜其功力)呼韓邪疑之左伊秩訾懼¶
誅將其衆千餘人降漢漢以為關内侯食邑三百户令¶
佩其王印綬(師古曰雖於漢為關内侯/而依匈奴王號與印綬)及竟寜中呼韓¶
邪來朝與伊秩訾相見謝曰王為我計甚厚令匈奴至¶
今安寜王之力也徳豈可忘我失王意使王去不復顧¶
留(師古曰言不復顧/念而留住匈奴中)皆我過也今欲白天子請王歸庭¶
伊秩訾曰單于頼天命自歸於漢得以安寜單于神靈¶
天子之祐也我安得力既已降漢又復歸匈奴是兩心¶