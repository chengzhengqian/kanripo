侯死後廼其子彭祖顧得侯(師古曰/顧反也)吾甚恨之帝趣侯¶
信也(師古曰趣/讀曰促)上曰請得與丞相計之(○宋祁曰景本/計之字下又有)¶
(與丞相計/之五字)亞夫曰髙帝約非劉氏不得王非有功不得¶
侯不如約天下共擊之今信雖皇后兄無功侯之非約¶
也上黙然而沮(師古曰沮者止壊/之意也音才與反)其後匈奴王徐盧等¶
五人降漢(師古曰功臣/表云唯徐盧)上欲侯之以勸後亞夫曰彼背¶
其主降陛下陛下侯之即何以責人臣不守節者乎上¶
曰丞相議不可用廼悉封徐盧等為列侯亞夫因謝病¶