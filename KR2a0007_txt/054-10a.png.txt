(簿謂文狀也/音歩户反)廣曰諸校尉亡罪乃我自失道吾今自上¶
簿(○劉奉世曰此兩莫府亦廣之莫府也廣見青已還/入軍未至莫府而長史來問廣廣未對而長史又旁)¶
(責廣之莫府曹吏令上簿故廣云我/今自上簿然後退至莫府乃自剄耳)至莫府謂其麾下¶
曰廣結髪與匈奴大小七十餘戰今幸從大將軍出接¶
單于兵而大將軍徙廣部行回逺又迷失道豈非天哉¶
且廣年六十餘終不能復對刀筆之吏矣遂引刀自剄¶
百姓聞之知與不知老壯皆為垂泣(師古曰知謂/素相識知也)而右¶
將軍獨下吏當死贖為庶人廣三子曰當户椒敢皆為¶