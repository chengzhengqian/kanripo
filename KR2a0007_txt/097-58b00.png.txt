(師古曰希望/天子意指也)上書言宜立丁姬為帝太后師丹劾奏宏¶
懐邪誤朝不道上初即位謙讓從師丹言止後廼白令¶
王太后下詔尊定陶恭王為恭皇哀帝因是曰春秋母¶
以子貴尊傅太后為恭皇太后丁姬為恭皇后各置左¶
右詹事食邑如長信宫中宫追尊恭皇太后父為崇祖¶
侯恭皇后父為襃徳侯後嵗餘遂下詔曰漢家之制推¶
親親以顯尊尊定陶恭皇之號不宜復稱定陶其尊㳟¶
皇太后為帝太太后丁后為帝太后後又更號帝太太¶