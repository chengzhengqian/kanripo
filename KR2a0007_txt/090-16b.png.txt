田廣明字子公鄭人也(師古曰京兆鄭/縣即今之華州)以郎為天水司¶
馬功次遷河南都尉以殺伐為治郡國盗賊並起遷廣¶
明為淮陽太守歳餘故城父令公孫勇與客胡倩等謀¶
反(師古曰倩/音千見反)倩詐稱光禄大夫從車騎數十言使督盗¶
賊止陳留傳舎太守謁見欲收取之廣明覺知發兵皆¶
捕斬焉而公孫勇衣繡衣乘駟馬車至圉(師古曰陳/留圉縣)圉¶
使小史侍之亦知其非是守尉魏不害與廐嗇夫江徳¶
尉史蘇昌共收捕之上封不害為當塗侯徳轑陽侯(師/古)¶