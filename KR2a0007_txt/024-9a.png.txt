(也以此凖之大/小中饑之率也)故大孰則上糴三而舍一中孰則糴二¶
下孰則糴一使民適足賈平則止(師古曰賈/讀曰價)小饑則發¶
小孰之所斂(李竒曰官以斂藏出糴也○/宋祁曰糴也姚改也作之字)中饑則發中¶
孰之所斂大饑則發大孰之所斂而糶之故雖遇饑饉¶
水旱糴不貴而民不散取有餘以補不足也行之魏國¶
國以富彊及秦孝公用商君壞井田開仟伯(師古曰仟/伯田間之)¶
(道也南北曰仟東西曰伯伯音莫/白反○宋祁曰仟伯王本伯作陌)急耕戰之賞雖非古¶
道猶以務本之故傾鄰國而雄諸侯然王制遂滅僭差¶