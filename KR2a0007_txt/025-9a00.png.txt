(師古曰萇/𢎞周大夫)設射不來不來者諸侯之不來朝者也依物¶
怪欲以致諸侯諸侯弗從而周室愈微後二世至敬王¶
時晉人殺萇𢎞(李竒曰周為晉殺之也師古曰春秋左/氏傳哀公三年傳稱劉氏范氏世為婚)¶
(姻萇𢎞事劉文公故周與范氏/趙鞅以為討周人殺萇𢎞也)是時季氏專魯旅於泰¶
山仲尼譏之(師古曰旅陳也陳禮物而祭之也陪臣祭/泰山僭諸侯之禮孔子非之曰嗚呼曾謂)¶
(泰山不如林放/乎事見論語)自秦宣公作密畤後二百五十年而秦¶
靈公於吳陽作上畤祭黄帝作下畤祭炎帝後四十八¶
年周太史儋見秦獻公(孟康曰太史儋謂老子也師古/曰此亦周之太史名非必老聃)¶