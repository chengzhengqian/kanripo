壽獨得隱士之説(師古曰黨/讀曰儻)託之孟氏不相與同房以¶
明災異得幸為石顯所譖誅自有傳房授東海殷嘉河¶
東姚平河南乗𢎞(師古曰乗姓也音食證反○劉/敞曰今有乗姓音如乗黎之乗)皆為¶
郎博士繇是易有京氏之學¶
費直字長翁東莱人也(師古曰費/音扶味反)治易為郎至單父令¶
(師古曰單音/善父音甫)長於卦筮亡章句徒以彖象系辭十篇文¶
言解説上下經琅邪王璜平中能傳之(師古曰中/讀曰仲)璜又¶
傳古文尚書¶