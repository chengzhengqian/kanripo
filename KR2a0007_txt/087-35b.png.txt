(師古曰幽輵車聲也輵/音一轄反純音之允反)望舒彌轡(師古曰望舒月御也/彌歛也言天子之車)¶
(歛轡徐行故假望舒/為言耳彌音莫爾反)翼乎徐至於上蘭(晉灼曰上蘭/觀在上林中)移¶
圍徙陳浸滛蹵部(師古曰部軍之部校也言稍聚逼而/重蹵音千欲反○宋祁曰注文重下)¶
(當有/也字)曲隊堅重各案行伍(師古曰隊亦部也案依也隊/音徒内反行音胡郎反○蕭)¶
(該音義曰/重直龍反)壁壘天旋神抶電擊(師古曰言所抶擊如鬼/神雷電也抶音丑乙反)¶
逢之則碎近之則破鳥不及飛獸不得過軍驚師駭刮¶
野掃地(師古曰言殺獲皆盡無/遺餘也掃音先早反)及至䍐車飛揚武騎聿¶
皇(師古曰䍐車畢䍐/之車也聿皇疾貌)蹈飛豹絹嘄陽(師古曰嘄陽費費/也人靣黒身有毛)¶