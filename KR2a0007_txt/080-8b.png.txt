中入朝時被疾天子閔之下詔曰盖聞天地之性人為¶
貴人之行莫大於孝(師古曰孝絰/載孔子之言)楚王嚻素行孝順仁¶
慈之國以来二十餘年孅介之過未嘗聞朕甚嘉之今¶
廼遭命離于惡疾(師古曰離/亦遭也)夫子所痛曰蔑之命矣夫¶
斯人也而有斯疾也(師古曰夫子孔子也論語云伯牛/有疾子問之自牖執其手曰蔑之)¶
(命矣夫斯人也而有斯疾也蔑無也言命之所遭/無有善惡如斯善人而有如斯惡疾深痛之也)朕甚¶
閔焉夫行純茂而不顯異則有國者將何朂哉(師古曰/純大也)¶
(一曰善也茂美/也朂勉厲也)書不云乎用徳章厥善(師古曰尚書盤/庚之辭也言襃)¶