采獲(師古曰言於勝及高兩處采問疑/義而得○宋祁曰注末當有之字)又從五經諸儒¶
問與尚書相出入者牽引以次章句具文飾說勝非之¶
曰建所謂章句小儒破碎大道建亦非勝為學疏略難¶
以應敵建卒自顓門名經(師古曰顓與專同專門者自/别為一家之學○宋祁曰注)¶
(顓字下當/有音專字)為議郎博士至太子少傅勝子兼為左曹太¶
中大夫孫堯至長信少府司農鴻臚曾孫蕃郡守州牧¶
長樂少府勝同産弟子賞為梁内史梁内史子定國為¶
豫章太守而建子千秋亦為少府太子少傅¶