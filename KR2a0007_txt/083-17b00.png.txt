召見視其面果有瘢(師古曰瘢創痕也/音盤痕音胡恩反)博辟左右問禁¶
(師古曰辟/讀曰闢)是何等創也禁自知情得(師古曰言其得/被斫之情狀)叩¶
頭服狀博笑曰大丈夫固時有是(師古曰言情欲/之事人所不免)馮翊¶
欲洒卿恥抆拭用禁(師古曰抆拭摩也洒音/先禮反抆音文粉反)能自效不¶
禁且喜且懼對曰必死(師古曰言/盡死力也)博因敇禁毋得泄語¶
有便宜輙記言(師古曰不令泄扙拭之言而外/有便宜之事為書記以言於博)因親信¶
之以為耳目禁晨夜發起部中盗賊及它伏姦有功效¶
博擢禁連守縣令久之召見功曹閉閤數責以禁等事¶