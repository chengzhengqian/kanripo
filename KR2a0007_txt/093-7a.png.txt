中書僕射牢梁少府五鹿充宗結為黨友諸附倚者皆¶
得寵位(師古曰倚依/也音於綺反)民歌之曰牢邪石邪五鹿客邪印¶
何纍纍綬若若邪(師古曰纍纍重積也若/若長貌纍音力追反)言其兼官據¶
埶也顯見左將軍馮奉世父子為公卿著名女又為昭¶
儀在内顯心欲附之薦言昭儀兄謁者逡(師古曰逡/音千旬反)脩¶
敕宜侍帷幄(師古曰/敕整也)天子召見欲以為侍中逡請間言¶
事上聞逡言顯顓權(師古曰顓與專/同其下類此)天子大怒罷逡歸¶
郎官(○劉攽曰/郎宜作故)其後御史大夫缺羣臣皆舉逡兄大鴻¶