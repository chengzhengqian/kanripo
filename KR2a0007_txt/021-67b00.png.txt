序曰成湯既没太甲元年使伊尹作伊訓伊訓篇曰惟¶
太甲元年十有二月乙丑朔伊尹祀于先王誕資有牧¶
方明言雖有成湯太丁外丙之服以冬至越茀祀先王¶
于方明(如淳曰覲禮諸侯覲天子爲壇十有二尋加方/明于其上孟康曰方明者神明之象也以木爲)¶
(之方四尺畫六采東青西/白南赤北黒上𤣥下黄)以配上帝是朔旦冬至之嵗¶
也後九十五嵗商十二月甲申朔旦冬至亡餘分是爲¶
孟綂自伐桀至武王伐紂六百二十九嵗故傳曰殷載¶
祀六百¶