(地故謂/之四齊)角兵象上鄉者也老人吳王象也年七十七國¶
象也天戒若曰人不當生角猶諸侯不當舉兵以鄉京¶
師也禍從老人生七國俱敗云諸侯不寤明年吳王先¶
起諸侯從之七國俱滅京房易傳曰冢宰専政厥妖人¶
生角成帝建始三年十月丁未京師相驚言大水至渭¶
水虒上小女陳持弓年九嵗(師古曰虒上/地名也音斯)走入横城門¶
入未央宫尚方掖門殿門門衞戸者莫見至句盾禁中¶
而覺得(師古曰句盾少府之署/覺得事覺而見執得也)民以水相驚者陰氣盛¶