傅父布就翖侯抱亡置草中(服䖍曰傅父如傅母也李/竒曰布就字也翖侯烏孫)¶
(官名也為昆莫作傅父也師古曰翖侯烏孫大臣官號/其數非一亦猶漢之將軍耳而布就者又翖侯之中别)¶
(號猶右将軍左将軍耳/非其人之字翖與翕同)為求食還見狼乳之(師古曰以/乳飲之)¶
又烏銜肉翔其旁以為神遂持歸匈奴單于愛養之及¶
壯以其父民衆與昆莫使将兵數有功時月氏已為匈¶
奴所破西撃塞王(師古曰塞音先得反西域國名即佛/經所謂釋種者塞釋聲相近本一姓)¶
(耳/)塞王南走逺徙月氏居其地昆莫既健自請單于報¶
父怨遂西攻破大月氏大月氏復西走徙大夏地昆莫¶