立臨江王共敖前死子尉嗣立為王不䧏遣盧綰劉賈¶
擊虜尉春正月追尊兄伯號曰武哀侯(應劭曰兄伯/早亡追諡之)下¶
令曰楚地已定義帝亡後欲存恤楚衆以定其主齊王¶
信習楚風俗更立為楚王(師古曰/更改也)王淮北都下邳魏相¶
國建城侯彭越勤勞魏民卑下士卒(師古曰言安輯魏/地保其人衆也下)¶
(音胡/稼反)常以少擊衆數破楚軍其以魏故地王之號曰梁¶
王都定陶又曰兵不得休八年萬民與苦甚(如淳曰與/音相干與)¶
(之與師古曰音弋庶反○/劉攽曰與讀曰歟助辭)今天下事畢其赦天下殊死¶