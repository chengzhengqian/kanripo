還定三秦下櫟陽降塞王還圍章邯廢丘未拔從東出¶
臨晉關擊降殷王定其地擊項羽將龍且魏相項佗軍¶
定陶南疾戰破之賜嬰爵列侯號昌文侯食杜平鄉(師/古)¶
(曰杜縣/之平鄉)復以中謁者從降下碭以北至彭城項羽擊破¶
漢王漢王遁而西嬰從還軍於雍丘王武魏公申徒反¶
(張晏曰故秦將/降為公今反)從擊破之攻下外黃西收軍於滎陽楚¶
騎來衆漢王廼擇軍中可為騎將者皆推故秦騎士重¶
泉人李必駱甲(師古曰重泉縣名也/地理志屬左馮翊)習騎兵今為校尉¶