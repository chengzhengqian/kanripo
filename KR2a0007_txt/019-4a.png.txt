建皇帝之號(張晏曰五帝自以徳不及三皇故自去其/皇號三王又以徳不及五帝自損稱王秦)¶
(自以徳襃二/行故兼稱之)立百官之職漢因循而不革眀簡易随時¶
宜也其後頗有所改王莽篡位慕從古官而吏民弗安¶
亦多虐政遂以亂亡故畧表舉大分(師古曰分/音扶問反)以通古¶
今備温故知新之義云(師古曰論語稱孔子曰温故而/知新可以爲師矣温猶厚也言)¶
(厚蓄故事多識/於新則可爲師)¶
相國丞相(應劭曰丞者承/也相者助也)皆秦官金印紫綬掌丞天子¶
助理萬機秦有左右(荀悦曰秦本次國命卿二人/是以置左右丞相無三公官)髙帝¶