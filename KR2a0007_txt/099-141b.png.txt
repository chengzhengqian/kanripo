與誓曰有不為新室者社鬼記之更始將軍史諶將度¶
渭橋皆散走諶空還衆兵發掘莽妻子父祖冢燒其棺¶
椁及九廟明堂辟雍火照城中或謂莽曰城門卒東方¶
人不可信莽更發越騎士為衛門置六百人各一校尉¶
十月戊申朔兵從宣平城門入民間所謂都門也(師古/曰長)¶
(安城東出北/頭第一門)張邯行城門逢兵見殺(師古曰行/音下更反)王邑王¶
林王廵䠠惲等分將兵距撃北闕下漢兵貪莽封力戰¶
者七百餘人(師古曰獲莽當得/封故貪之而力戰)㑹日暮官府邸第盡犇¶