及望兄子元字仲能傳雲學皆為博士望至泰山太守¶
雲年七十餘終於家病不呼醫飲藥遺言以身服斂棺¶
周於身土周於槨(師古曰棺周於身小棺裁容身/也土周於槨冡壙裁容槨也)為丈¶
五墳𦵏平陵東郭外¶
梅福字子真九江夀春人也少學長安明尚書榖梁春¶
秋為郡文學補南昌尉(師古曰豫/章之縣)後去官歸夀春數因¶
縣道上言變事(師古曰附縣道之使而/封奏也變謂非常之事)求假軺傳(師古/曰小)¶
(車之傳也軺音/遙傳音張戀反)詣行在所條對急政(師古曰條對者一/一條録而對之)¶