帝法非是又誦淮南王無大罪(○宋祁曰誦疑作訟/誦是誦說字非是)宜¶
急令反國又言柴唐子為不善足以戒(鄧展曰淮南傳/棘蒲侯柴武太)¶
(子柴竒與士/伍開章謀反)章下詰責(師古曰以其所上/之章令有司詰問)對以為錢者¶
亡用器也而可以易富貴富貴者人主之操柄也(師古/曰操)¶
(持也音/千高反)令民為之是與人主共操柄不可長也(師古曰/長謂畜)¶
(養也言此事宜速/禁絶不可畜養)其言多激切善指事意然終不加罰¶
所以廣諫爭之路也其後復禁鑄錢云¶
鄒陽齊人也漢興諸侯王皆自治民聘賢呉王濞招致¶