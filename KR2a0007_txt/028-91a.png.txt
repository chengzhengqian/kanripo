盗賊常為天下劇又郡國輻湊浮食者多民去本就末¶
列侯貴人車服僭上衆庶放效羞不相及(師古曰放依/也音甫往反)¶
嫁娶尤崇侈靡送死過度天水隴西山多林木民以板¶
為室屋及安定北地上郡西河皆迫近戎狄脩習戰備¶
髙上氣力以射獵為先故秦詩曰在其板屋(師古曰小/戎之詩也)¶
(言襄公出征則婦人居/板室之中而念其君子)又曰王于興師脩我甲兵與子¶
偕行(師古曰無衣之詩也言於王之興/師則脩我甲兵而與子俱征伐也)及車轔四臷小¶
戎之篇皆言車馬田狩之事(師古曰車轔美秦仲大有/車馬其詩曰有車轔轔有)¶