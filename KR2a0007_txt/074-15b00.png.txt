固問吉頓首曰西河太守杜延年明於法度曉國家故¶
事前為九卿十餘年今在郡治有能名廷尉于定國執¶
憲詳平天下自以不寃太僕陳萬年事後母孝惇厚備¶
於行止此三人能皆在臣右唯上察之上以吉言皆是¶
而許焉及吉薨御史大夫黄霸為丞相徴西河太守杜¶
延年為御史大夫會其年老乞骸骨病免以廷尉于定¶
國代為御史大夫黄霸薨而定國為丞相太僕陳萬年¶
代定國為御史大夫居位皆稱職上稱吉為知人吉薨¶