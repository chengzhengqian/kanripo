也故易與春秋天人之道也傳曰龜象也筮數也物生¶
而後有象象而後有滋滋而後有數(師古曰左氏傳載/韓簡之言也物生)¶
(則有象冇象而滋益滋益乃數起/龜以象告吉凶筮以數示禍福)是故元始有象一也¶
春秋二也三綂三也四時四也合而爲十成五體以五¶
乘十大衍之數也而道據其一其餘四十九所當用也¶
故筮以爲數以象兩兩之又以象三三之又以象四四¶
之又歸竒象閠十九(孟康曰嵗有閠分七分滿十九/則爲閠也師古曰竒音居宜反)及¶
所據一加之因以再扐兩之(師古曰扐音勒○劉攽曰/兩之得九十八三之得二)¶