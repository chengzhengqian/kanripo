(牙之類是也戈船今有之/設干戈於船上以禦敵也)甲為下瀨將軍下蒼梧(服䖍/曰甲)¶
(故越人歸漢者也臣瓉曰瀬湍也吳越謂之瀬中國謂/之磧伍子胥書有下瀬船師古曰瀬音賴○宋祁曰注)¶
(文吳越舊/本作呉楚)皆將罪人江淮㠯南樓船十萬人越馳義侯¶
遺(應劭曰亦/越人也)别將巴蜀罪人發夜郎兵下牂柯江咸會¶
番禹(如淳曰音潘愚尉佗所都師古曰即今/之廣州○宋祁曰刋誤本改禺作愚)九月列侯¶
坐獻黃金酎祭宗廟不如法奪爵者百六人丞相趙周¶
下獄死(服䖍曰因八月獻酎祭宗廟時使諸侯各獻金/來助祭也如淳曰漢儀注諸侯王嵗以户口酎)¶
(黃金於漢廟皇帝臨受獻金金少不如斤兩色惡王削/縣侯免國臣瓉曰食貨志南越反時卜式上書願死之)¶