略其衆因留居兵稍彊㑹單于死不肯復朝事匈奴匈¶
奴遣兵撃之不勝益以為神而逺之(師古曰逺離/也音于萬反)今單¶
于新困於漢而昆莫地空蠻夷戀故地又貪漢物誠以¶
此時厚賂烏孫招以東居故地漢遺公主為夫人結昆¶
弟其勢宜聽(師古曰言事事聽從於漢○劉敞/曰遺字當作遣宋祁曰作遣是)則是斷¶
匈奴右臂也既連烏孫自其西大夏之屬皆可招來而¶
為外臣天子以為然拜騫為中郎将将三百人馬各二¶
匹牛羊以萬數齎金幣帛直數千鉅萬多持節副使(師/古)¶