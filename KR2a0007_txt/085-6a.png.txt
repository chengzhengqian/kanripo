析者(師古曰呼/音火故反)刑罰深酷吏行殘賊也夫違天害徳為¶
上取怨於下莫甚乎殘賊之吏誠放退殘賊酷暴之吏¶
錮廢勿用益選温良上徳之士以親萬姓(師古曰親/謂愛養之)平¶
刑釋寃以理民命(師古曰/釋解也)務省繇役毋奪民時薄收賦¶
稅毋殫民財(師古曰殫/盡也音單)使天下黎元咸安家樂業不苦¶
踰時之役(師古曰古者行役不踰/時時謂三月是為一時)不患苛暴之政不疾¶
酷烈之吏(師古曰言/免此疾患)雖有唐堯之大災民無離上之心¶
(師古曰堯遭洪/水故云大災)經曰懐保小人恵于鰥寡(師古曰周書/無逸之辭也)¶