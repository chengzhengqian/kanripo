為周制微弱終為諸侯所䘮故不立尺土之封分天下¶
為郡縣盪滅前聖之苗裔靡有孑遺者矣漢興因秦制¶
度崇恩徳行簡易以撫海内至武帝攘郤胡越開地斥¶
境南置交阯北置朔方之州(師古曰胡廣記云漢既定/南越之地置交阯刺史别)¶
(於諸州令持節治蒼梧/分雍州置朔方刺史)兼徐梁幽幷夏周之制改雍曰¶
涼改梁曰益凡十三部置刺史先王之迹既逺地名又¶
數改易(師古曰數/音所角反)是以采獲舊聞考迹詩書推表山川¶
以綴禹貢周官春秋下及戰國秦漢焉(師古曰中古以/來説地理者多)¶