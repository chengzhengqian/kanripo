北山將因兵衆殺適子之黨(師古曰適讀曰嫡嫡子王/子猛及後為悼王子猛之)¶
(黨謂劉獻/公單穆公)未及而崩三子爭國王室大亂其後賔起誅¶
死(師古曰三子謂子鼂子猛及子猛弟敬王丐/也劉子遂攻賔起殺之事並在昭二十二年)子鼂奔¶
楚而敗(師古曰昭二十六年邵伯盈逐王子鼂/子鼂奔楚定公五年王人殺之于楚)京房易¶
傳曰有始無終厥妖雄雞自齧斷其尾宣帝黄龍元年¶
未央殿輅軨中雌雞化為雄(孟康曰輅軨廐名也師古/曰百官表太僕屬官有輅)¶
(軨丞輅與路/同軨音零)毛衣變化而不鳴不將無距(師古曰將謂/率領其羣也)¶
(距雞附足骨鬬/時所用刺之)元帝初元中丞相府史家雌雞伏子漸¶