專篤志於博學以著述為業或譏以無功又感東方朔¶
揚雄自諭以不遭蘇張范蔡之時曾不折之以正道明¶
君子之所守故聊復應焉其辭曰賔戯主人曰蓋聞聖¶
人有壹定之論列士有不易之分亦云名而已矣(如淳/曰唯)¶
(貴得/名也)故太上有立德其次有立功夫德不得後身而特¶
盛功不得背時而獨章是以聖喆之治棲棲皇皇(師古/曰不)¶
(安之/意也)孔席不煗墨突不黔(師古曰孔孔子墨墨翟也突/竈突也黔黒也言志在明道)¶
(不暇安居○蕭該音義曰煗吕静曰煗溫也/乃卵反黔字林曰䵩黒也音琴又音匡炎反)由此言之¶