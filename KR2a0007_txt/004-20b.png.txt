(業也蕃亦多/也音扶元反)為酒醪以靡榖者多(師古曰醪汁滓酒也/靡散也醪音來高反)¶
(靡音/糜)六畜之食焉者衆與細大之義吾未能得其中(師/古)¶
(曰中音/竹仲反)其與丞相列侯吏二千石博士議之有可以佐¶
百姓者率意逺思無有所隱(○宋祁曰隱字/下一有也字)¶
二年夏行幸雍棫陽宮(蘇林曰棫音域張晏曰秦昭王/所作也晉灼曰黄圖在扶風)¶
六月代王參薨匈奴和親詔曰朕既不明不能遠德使¶
方外之國或不寧息夫四荒之外不安其生(師古曰戎/狄荒服故)¶
(曰四荒言其荒忽去來無常也爾雅/曰孤竹北户西王母日下謂之四荒)封圻之内勤勞不¶