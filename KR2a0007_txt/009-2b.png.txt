(官/后)皇后曰皇太后(文穎曰卭成王皇/后母養元帝者也)¶
初元元年春正月辛丑孝宣皇帝葬杜陵(臣瓉曰自崩/至葬凡二十)¶
(八日杜陵在長/安南五十里也)賜諸侯王公主列侯黄金(○宋祁曰古/本無黄字)¶
吏二千石以下錢帛各有差大赦天下三月封皇太后¶
兄侍中中郎將王舜為安平侯丙午立皇后王氏以三¶
輔太常郡國公田及苑可省者振業貧民(師古曰振起/之令有作業)¶
貲不滿千錢者賦貸種食(師古曰賦給與之也貸假也/貸音土載反種音之勇反)¶
封外祖父平㤙戴侯同産弟子中常侍許嘉為平㤙侯¶