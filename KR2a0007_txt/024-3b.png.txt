一歲者為一易中田休二歲者為再易下田三歲更耕¶
之自爰其處(孟康曰爰於也師古/曰更互也音工衡反)農民户人已受田其¶
家衆男為餘夫亦以口受田如比(師古曰比例/也音必寐反)士工商¶
家受田五口乃當農夫一人此謂平土可以為法者也¶
若山林藪澤原陵淳鹵之地(晉灼曰淳盡也舄鹵/之田不生五穀也)各以¶
肥磽多少為差(師古曰磽确也謂瘠/薄之田也音口交反)有賦有稅稅謂公¶
田什一及工商衡虞之入也(師古曰賦謂計口發財稅/謂收其田入也什一謂十)¶
(取其一也工商衡虞雖不墾殖亦取其稅者工有/技巧之作商有行販之利衡虞取山澤之材產也)賦共¶