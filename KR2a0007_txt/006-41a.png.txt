(也即今虢州閺鄉/湖城二縣皆其地)癸亥地震九月立趙敬肅王子偃為¶
平干王匈奴入上谷五原殺畧吏民¶
三年春正月行幸雍至安定北地匈奴入五原酒泉殺¶
兩都尉三月遣貳師將軍廣利將七萬人出五原御史¶
大夫商丘成二萬人出西河重合侯馬通四萬騎出酒¶
泉城至浚稽山(師古曰/音峻雞)與虜戰多斬首通至天山虜引¶
去因降車師皆引兵還廣利敗降匈奴夏五月赦天下¶
六月丞相屈氂下獄要斬妻子梟首(鄭氏曰妻作巫蠱/夫從坐但要斬也)¶