　從草從禹急就章萭叚卿師古注曰萭亦楀字木名¶
　因樹以得姓也詩曰楀惟師氏漢有萭章今各本或¶
　作萬章非是¶
酒市趙君都賈子光注服䖍曰酒市中人也○顧炎武¶
　曰服䖍注非也按王尊傳長安宿豪大猾箭張禁酒¶
　趙放晉灼曰此二人作箭作酒之家今此文上有箭¶
　張回即張禁也君都亦即放也名偶異耳(臣召南/)按¶
　此文賈子光當即王尊傳所云東市賈萬矣¶