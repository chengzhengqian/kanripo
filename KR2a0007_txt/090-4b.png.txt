束濕(師古曰操執持也束濕言其急之/甚也濕物則易束操音千高反)猾賊任威稍遷¶
至濟南都尉而郅都為守始前數都尉歩入府因吏謁¶
守如縣令其畏都如此及成徃直凌都出其上都素聞¶
其聲善遇與結驩乆之都死後長安左右宗室多犯法¶
(師古曰長安左/右京邑之中也)上召成為中尉其治效郅都其廉弗如¶
然宗室豪桀人皆惴恐(師古曰惴戰栗也人人/皆戰恐也惴音之瑞反)武帝即¶
位徙為内史外戚多毁成之短抵罪髠鉗是時九卿死¶
即死少被刑而成刑極自以為不復收(如淳曰以被重/刑将不復見收)¶