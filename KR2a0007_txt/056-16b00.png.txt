師帥不賢則主徳不宣恩澤不流今吏既亡敎訓於下¶
或不承用主上之法暴虐百姓與姦為市(師古曰言小/吏有為姦欺)¶
(者守令不舉乃反/與之交易求利也)貧窮孤弱寃苦失職甚不稱陛下之¶
意是以隂陽錯繆氛氣充塞羣生寡遂黎民未㴉皆長¶
吏不明使至於此也夫長吏多出於郎中中郎吏二千¶
石子弟選郎吏又以富訾未必賢也(師古曰訾/與資同)且古所¶
謂功者以任官稱職為差(師古曰/差次也)非所謂積日絫久也¶
故小材雖絫日不離於小官賢材雖未久不害為輔佐¶