已久之平阿侯譚薨諡曰安侯子仁嗣侯太后憐弟曼¶
蚤死獨不封曼寡婦渠供養東宫子莽幼孤不及等比¶
(師古曰比音必寐反○/宋祁曰婦舊本作娣)常以為語平阿侯譚成都侯商¶
及在位多稱莽者久之上復下詔追封曼為新都哀侯¶
而子莽嗣爵為新都侯後又封太后姊子淳于長為定¶
陵侯王氏親屬侯者凡十人上悔廢平阿侯譚不輔政¶
而薨也廼復進成都侯商以特進領城門兵置幕府得¶
舉吏如將軍杜鄴說車騎將軍音令親附商語在鄴𫝊¶