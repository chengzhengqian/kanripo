相生隂陽之應也律十有二陽六爲律隂六爲呂律以¶
統氣類物一曰黄鐘二曰太族(師古曰族/音千豆反)三曰姑洗四¶
曰蕤賓五曰夷則六曰亡射(師古曰亡讀曰/無射音亦石反)呂以旅陽¶
宣氣一曰林鐘二曰南呂三曰應鐘四曰大呂五曰夾¶
鐘六曰中呂(師古曰中/讀曰仲)有三統之義焉其傳曰黄帝之¶
所作也黄帝使泠綸(師古曰泠音/零綸音倫)自大夏之西(應劭曰/大夏西)¶
(戎之/國也)昆侖之隂取竹之解谷(孟康曰解脫也谷竹溝也/取竹之脫無溝節者也一)¶
(說昆侖之北谷名也/晉灼曰谷名是也)生其竅厚均者(應劭曰生者治也/竅孔也孟康曰竹)¶