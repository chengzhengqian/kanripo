立聖公為帝改年為更始元年拜置百官莽聞之愈恐¶
欲外視自安(師古曰視/讀曰示)廼染其須髮進所徴天下淑女¶
杜陵史氏女為皇后聘黄金三萬斤車馬奴婢雜帛珍¶
寳以巨萬計莽親迎於前殿兩階閒成同牢之禮于上¶
西堂備和嬪美御和人三位視公嬪人九視卿美人二¶
十七視大夫御人八十一視元士凡百二十人皆佩印¶
韍執弓韣(師古曰禮記月令仲春之月𤣥鳥至之日以/太牢祠于髙禖天子親徃后妃率九嬪御乃)¶
(禮天子所御帶以弓韣授以弓矢于髙禖之前韣弓/衣也帶之者求男子之祥也故莽依放之焉韣音獨)封¶