李舜舉夏兒湯舉秋貢禹舉冬(師古曰髙帝時自有一/貢禹也兒音五奚反)¶
四人各職一時大謁者襄章奏制曰可孝文皇帝時以¶
二月施恩恵於天下賜孝弟力田及罷軍卒祠死事者¶
頗非時節(師古曰罷軍卒卒之疲於軍事者也一曰新/從軍而休罷者也音薄蟹反○宋祁曰罷音)¶
(疲/)御史大夫鼂錯時為太子家令奏言其狀臣相伏念¶
陛下恩澤甚厚然而災氣未息竊恐詔令有未合當時¶
者也願陛下選明經通知隂陽者四人各主一時時至¶
明言所職以和隂陽天下幸甚相數陳便宜上納用焉¶