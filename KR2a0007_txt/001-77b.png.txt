出自唐帝降及于周在秦作劉渉魏而東遂為豐公(晉/灼)¶
(曰渉猶/入也)豐公蓋太上皇父其遷日淺墳墓在豐鮮焉(師/古)¶
(曰鮮少也/音先淺反)及高祖即位置祠祀官則有秦晉梁荆之巫¶
(應劭曰先人所在之國悉致祠巫祝博求神靈之意也/文穎曰巫掌神之位次者也范氏世仕於晉故祠祀有)¶
(晉巫范會支庶留秦為劉氏故有秦巫劉氏隨魏/都大梁故有梁巫後徙豐豐屬荆故有荆巫也)世祠¶
天地綴之以祀豈不信哉(師古曰綴/言不絶也)由是推之漢承堯¶
運德祚已盛斷蛇著符旗幟上赤協于火德自然之應¶
得天統矣(孟康曰十一月天統物萌色赤故云得天統/也臣瓚曰漢承堯緒為火徳秦承周後以火)¶