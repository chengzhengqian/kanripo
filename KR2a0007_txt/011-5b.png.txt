皇太后詔外家王氏田非冢塋皆以賦貧民(師古曰塋/冢域也賦)¶
(給與也/塋音營)二月詔曰蓋聞聖王之治以得賢為首其與大¶
司馬列侯將軍中二千石州牧守相舉孝弟惇厚能直¶
言通政事延于側陋可親民者各一人(師古曰言有孝/弟惇厚直言通)¶
(政事之人雖在側陋可延致而任者皆令舉/之○劉攽曰此詔亦是下丞相大司空者)三月賜諸¶
侯王公主列侯丞相將軍中二千石中都官郎吏金錢¶
帛各有差冬中山孝王太后媛(師古曰馮奉世/之女也媛音爰)弟宜鄉¶
侯馮參有罪皆自殺¶