女子告假子不孝曰兒常以我為妻妬笞我(○宋祁曰/妬當改作)¶
(詬/)尊聞之遣吏收捕驗問辭服尊曰律無妻母之法聖¶
人所不忍書此經所謂造獄者也(晉灼曰歐陽尚書有/此造獄事也師古曰)¶
(非常刑名造/殺戮之法)尊於是出坐廷上取不孝子縣磔著樹使¶
騎吏五人張弓射殺之吏民驚駭後上行幸雍過虢尊¶
供張如法而辦(師古曰尊雖行羙陽令而就虢供張也/供音居用反張音竹亮反○劉攽曰自)¶
(長安上雍不過虢過/羙陽虢字是史氏誤)以髙第擢為安定太守到官出教¶
告屬縣曰令長丞尉奉法守城為民父母(師古曰城/謂縣城也)抑¶