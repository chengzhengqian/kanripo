今大王所行不稱天資皇帝初即位易侯邑在淮南者¶
(晉灼曰侯邑在淮南者更易以/它郡地封之不欲使錯在王國)大王不肯皇帝卒易之¶
(師古曰/卒終也)使大王得三縣之實甚厚大王以未嘗與皇帝¶
相見求入朝見未畢昆弟之歡(師古曰/畢盡也)而殺列侯以自¶
為名皇帝不使吏與其間(師古曰與讀曰豫謂/不令吏干豫治其事)赦大王¶
甚厚法二千石缺輙言漢補大王逐漢所置而請自置¶
相二千石皇帝骫天下正法而許大王甚厚(蘇林曰不/從正法聽)¶
(王自置二千石師古曰/骫古委字骫謂曲也)大王欲屬國為布衣守冡真定¶