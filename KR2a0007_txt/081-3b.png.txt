薦衡於上上以為郎中遷博士給事中是時有日蝕地¶
震之變上問以政治得失衡上疏曰臣聞五帝不同禮¶
(○宋祁曰禮監本/作樂字浙本同)三王各異教民俗殊務所遇之時異¶
也陛下躬聖徳開太平之路閔愚吏民觸法抵禁(師古/曰抵)¶
(觸也○宋祁曰注/文抵字下有亦字)比年大赦(師古曰/比頻也)使百姓得改行自¶
新天下幸甚臣竊見大赦之後姦邪不為衰止今日大¶
赦明日犯法相隨入獄此殆導之未得其務也蓋保民¶
者陳之以徳義示之以好惡(師古曰保飬也陳施也孝/經曰陳之以徳義而民莫)¶