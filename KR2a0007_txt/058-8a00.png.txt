津鄉戸六百五十封丞相𢎞為平津侯其後以為故事¶
至丞相封自𢎞始也時上方興功業婁舉賢良(師古曰/婁古屢)¶
(字/)𢎞自見為舉首起徒歩數年至宰相封侯於是起客¶
館開東閤以延賢人(師古曰閤者小門也東向開之避/當庭門而引賔客以别於掾史官)¶
(屬/也)與參謀議𢎞身食一肉脱粟飯(師古曰才脱粟而已/不精鑿也脱音他活)¶
(反/)故人賔客仰衣食(師古曰故人平生故/交也仰音牛向反)奉祿皆以給¶
之家無所餘然其性意忌外寛内深(師古曰意忌/多所忌害也)諸常¶
與𢎞有隙(○宋祁曰南/本常作嘗)無近逺雖陽與善後竟報其過¶