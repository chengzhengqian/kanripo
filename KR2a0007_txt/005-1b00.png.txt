于西方¶
元年冬十月詔曰蓋聞古者祖有功而宗有德(應劭曰/始取天)¶
(下者為祖高帝稱高祖是也始治天下者為宗文帝稱/太宗是也師古曰應說非也祖始也始受命也宗尊也)¶
(有德可尊○劉攽曰顔説非也始受命者/稱太祖耳有功者亦稱祖商祖甲是也)制禮樂各有¶
由歌者所以發德也舞者所以明功也高廟酎(張晏曰/正月旦)¶
(作酒八月成名曰酎酎之言純也至武帝時因八月嘗/酎㑹諸侯廟中出金助祭所謂酎金也師古曰酎三重)¶
(釀醇酒也味厚故以/薦宗廟酎音直救反)奏武德文始五行之舞(孟康曰武/德高祖所)¶
(作也文始舜舞也五行周舞也武德者其舞人執干戚/文始舞執羽籥五行舞冠冕衣服法五行色見禮樂志)¶