本田提封三千一百頃(師古曰提封舉其/封界内之總數)南以閩佰為¶
界(師古曰佰者田之東西界也閩者佰之名也佰/音莫客反○宋祁曰佰當作陌注及下文並同)初元¶
元年郡圖誤以閩佰為平陵佰積十餘嵗衡封(蘇林曰/平陵佰)¶
(在閩佰南誤十餘/嵗衡乃始封此鄉)臨淮郡遂封真平陵佰以為界多四¶
百頃至建始元年郡廼定國界上計簿更定圖言丞相¶
府衡謂所親吏趙殷曰(師古曰所親/素所親任者)主簿陸賜故居奏¶
曹習事曉知國界署集曹掾明年治計時衡問殷國界¶
事曹欲奈何殷曰賜以為舉計令郡實之(師古曰舉發/上計之簿令)¶