矯詔開宫門天子聞之笑以其書示顯顯因泣曰陛下¶
過私小臣屬任以事(師古曰過猶誤也屬/委也屬音之欲反)羣下無不嫉¶
妬欲䧟害臣者事類如此非一唯獨明主知之愚臣微¶
賤誠不能以一軀稱快萬衆(師古曰稱/音尺孕反)任天下之怨(師/古)¶
(曰任猶/當也)臣願歸樞機職受後宫掃除之役死無所恨唯¶
陛下哀憐財幸(師古曰財/與裁同)以此全活小臣天子以為然¶
而憐之數勞勉顯加厚賞賜及賂遺訾一萬萬(師古曰/賂遺謂)¶
(百官羣下所遺/也訾讀與貲同)初顯聞衆人匈匈言已殺前將軍蕭望¶