則曰不敢是敢於殺人不敢於養人也為其俎豆筦弦¶
之間小不備因是絶而不為是去小不備而就大不備¶
大不備或莫甚焉(師古曰大不備者事/之虧失莫甚於此)夫教化之比於¶
刑法刑法輕是舎所重而急所輕也(師古曰/舎廢也)且教化所¶
恃以為治也刑法所以助治也今廢所恃而獨立其所¶
助非所以致太平也自京師有誖逆不順之子孫(師古/曰誖)¶
(乖也音/布内反)至於䧟大辟受刑戮者不絶繇不習五常之道¶
也(師古曰繇與由同五常仁義禮智信人性所/常行之也○宋祁曰宋本無之字邵本有之)夫承千¶