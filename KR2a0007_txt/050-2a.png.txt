對(師古曰視其屬/官皆不能對也)虎圏嗇夫從旁代尉對上所問禽獸¶
簿甚悉(師古曰悉/謂詳盡也)欲以觀其能口對嚮應亡窮者(師古/曰觀)¶
(猶示也嚮讀曰響如/響應聲言其疾也)文帝曰吏不當如此邪尉亡頼(張/晏)¶
(曰材無/可恃也)詔釋之拜嗇夫為上林令釋之前曰陛下以絳¶
侯周勃何如人也上曰長者又復問東陽侯張相如何¶
如人也上復曰長者釋之曰夫絳侯東陽侯稱為長者¶
此兩人言事曾不能出口豈效此嗇夫喋喋利口㨗給¶
哉(晉灼曰/喋音牒)且秦以任刀筆之吏爭以亟疾苛察相高(師/古)¶