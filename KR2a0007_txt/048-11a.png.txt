命此道順而全安甚易不肯早為已廼墮骨肉之屬而¶
抗剄之(應劭曰抗其頭而剄之也師古曰墮毁也抗/舉也剄割頸也墮音火規反剄音工鼎反)豈¶
有異秦之季世虖夫以天子之位乘今之時因天之助¶
尚憚以危為安以亂為治假設陛下居齊桓之處將不¶
合諸侯而匡天下乎臣又知陛下有所必不能矣假設¶
天下如曩時(師古曰曩久/也謂昔時)淮隂侯尚王楚黥布王淮南¶
彭越王梁韓信王韓張敖王趙貫高為相盧綰王燕陳¶
豨在代令此六七公者皆亡恙(師古曰無恙/言無憂病也)當是時而¶