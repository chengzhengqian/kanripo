得奉賜(師古曰奉/音扶用反)無它贏(師古曰/贏餘也)昆弟諸子欲厚葬湯¶
湯母曰湯為天子大臣被惡言而死(師古曰被加/也音皮義反)何厚¶
葬為載以牛車有棺而無槨上聞之曰非此母不生此¶
子乃盡按誅三長史丞相青翟自殺出田信上惜湯復¶
稍進其子安世¶
安世字子孺少以父任為郎用善書給事尚書(師古曰/於尚書)¶
(中給事也/給供也)精力於職休沐未嘗出上行幸河東嘗亡書¶
三篋詔問莫能知惟安世識之(師古曰識記/也音式志反)具作其事¶