陛下即天子位能自安乎(○宋祁云浙本/位字上有之字)臣有以知陛¶
下之不能也天下殽亂高皇帝與諸公併起(師古曰殽/雜也併音)¶
(歩鼎/反)非有仄室之埶以豫席之也(應劭曰禮卿大夫之/支子為側室席大也)¶
(臣瓚曰席藉也言非有側室之勢/為之資藉也師古曰瓚說是也)諸公幸者廼為中涓¶
其次廑得舍人(師古曰廑與僅同廑/劣也言纔得舍人)材之不逮至遠也¶
高皇帝以明聖威武即天子位割膏腴之地以王諸公¶
多者百餘城少者乃三四十縣悳至渥也(師古曰悳古/徳字渥厚也)¶
(音/握)然其後十年之間反者九起陛下之與諸公非親角¶