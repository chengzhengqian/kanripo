道又非後嗣之長策也隂氣之盛不亦宜乎臣又聞未¶
央建章甘泉宫才人各以百數皆不得天性(師古曰言/絶男女之)¶
(好/也)若杜陵園其已御見者臣子不敢有言雖然太皇太¶
后之事也及諸侯王園與其後宫宜為設員出其過制¶
者此損隂氣應天救邪之道也今異至不應災將隨之¶
其法大水極隂生陽反為大旱甚則有火災春秋宋伯¶
姬是矣(師古曰伯姬魯成公女宋恭公之夫人也幽居/守寡旣乆而遇火災極隂生陽也○宋祁曰注)¶
(文火災下疑/冇故云二字)唯陛下財察(師古曰財/與裁同)明年夏四月乙未¶