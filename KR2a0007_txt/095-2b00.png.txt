頗置吏焉十餘嵗秦滅及漢興皆棄此國而開蜀故徼¶
(師古曰西南之徼猶北/方塞也徼音工釣反)巴蜀民或竊出商賈取其莋馬¶
僰僮旄牛以此巴蜀殷富建元六年大行王恢擊東粤¶
東粤殺王郢以報恢因兵威使番陽令唐䝉風曉南粤¶
(師古曰番音蒲/何反風讀曰諷)南粤食蒙蜀枸醬(晉灼曰枸音矩劉徳/曰枸樹如桑其椹長)¶
(二三寸味酢取其實以為醬美蜀人以為珍味師古曰/劉說非也子形如桑椹耳緣木而生非樹也子又不長)¶
(二三寸味尤辛不酢今/宕渠則有之食讀曰飤)蒙問所從來曰道西北牂柯江¶
(師古曰道由/也由此而來)江廣數里出番禺城下(師古曰番音普/安反禺音隅)蒙¶