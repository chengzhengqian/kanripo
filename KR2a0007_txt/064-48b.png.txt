宣帝使襃往祀焉襃於道病死上閔惜之¶
賈捐之字君房賈誼之曾孫也元帝初即位上疏言得¶
失召待詔金馬門初武帝征南越元封元年立儋耳珠¶
厓郡皆在南方海中洲居(師古曰居海中之洲也水中/可居者曰洲○宋祁曰海字)¶
(上當有/大字)廣袤可千里(師古曰/袤長也)合十六縣戸二萬三千餘¶
其民暴惡自以阻絶數犯吏禁吏亦酷之率數年壹反¶
殺吏漢輒發兵擊定之自初為郡至昭帝始元元年二¶
十餘年間凡六反叛至其五年罷儋耳郡并屬珠厓至¶