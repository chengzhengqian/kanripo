令前臣謹案永光三年男子忠等發長陵傅夫人冢事¶
更大赦(師古曰更/音工衡反)孝元皇帝下詔曰比朕不當所得赦¶
也窮治盡伏辜天下以為當魯嚴公夫人殺世子齊桓¶
召而誅焉春秋予之(師古曰嚴公夫人謂哀姜也予/謂許與之也觧具在五行志)趙¶
昭儀傾亂聖朝親滅繼嗣家屬當伏天誅前平安剛侯¶
夫人謁坐大逆同産當坐以蒙赦令歸故郡今昭儀所¶
犯尤誖逆罪重於謁而同産親屬皆在尊貴之位廹近¶
帷幄羣下寒心非所以懲惡崇誼示四方也請事窮竟¶