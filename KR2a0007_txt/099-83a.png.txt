若而藺苞戴級到塞下招誘單于弟咸咸子登入塞脅¶
拜咸為孝單于賜黄金千斤錦繡甚多遣去將登至長¶
安拜為順單于留邸太師王舜自莽簒位後病悸寖劇¶
死(師古曰心動曰悸寖漸也悸音/葵季反○宋祁曰悸舊作喘)莽曰昔齊太公以淑¶
德累世為周氏太師蓋予之所監也(師古曰監/謂視見也)其以舜¶
子延襲父爵為安新公延弟襃新侯匡為太師將軍永¶
為新室輔為太子置師友各四人秩以大夫以故大司¶
徒馬宮為師疑故少府宗伯鳳為傅丞博士袁聖為阿¶