(音胡/亞反)有威服而臣畜之矣詘伸異變强弱相反是故其¶
詳可得而言也昔和親之論𤼵於劉敬是時天下初定¶
新遭平城之難故從其言約結和親賂遺單于冀以救¶
安邊境孝惠髙后時遵而不違匈奴㓂盗不為衰止而¶
單于反以加驕倨逮至孝文與通關市妻以漢女増厚¶
其賂歲以千金而匈奴數背約束邊境屢被其害是以¶
文帝中年赫然發憤遂躬戎服親御鞌馬從六郡良家¶
材力之士(師古曰六郡謂隴西天水安定北地上郡西/河也其安定天水西河武帝所置耳史本其)¶