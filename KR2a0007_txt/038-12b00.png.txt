殺也景帝聞之以為齊首善(師古曰言其初/首無逆亂之心)以迫劫有¶
謀非其罪也召立孝王太子壽是為懿王二十三年薨¶
子厲王次昌嗣其母曰紀太后太后取其弟紀氏女為¶
王后王不愛紀太后欲其家重寵(師古曰重/音直用反)令其長女¶
紀翁主入王宮(師古曰諸王女曰翁主而/紀氏所生故謂之紀翁主)正其後宮無¶
令得近王欲令愛紀氏女王因與其姊翁主姦齊有宦¶
者徐甲(師古曰宦/者奄人)入事漢皇太后(張晏曰皇太/后武帝之母)皇太后¶
有愛女曰脩成君脩成君非劉氏子(蘇林曰皇太后/前嫁金氏所生)太¶