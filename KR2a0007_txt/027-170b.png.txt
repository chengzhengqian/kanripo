自魯嚴以來至今再見臣聞三代所以䘮亡者皆繇婦¶
人羣小湛湎於酒(師古曰湛讀曰沈又/讀曰耽其下亦同)書云乃用其婦¶
人之言四方之逋逃多罪是信是使(師古曰周書㤗誓/也言紂惑於妲己)¶
(而昵近亡逃/罪人信用之)詩曰赫赫宗周褒姒烕之(師古曰小雅正/月之詩也已解)¶
(于上烕音/許悦反)顛覆厥徳荒沈于酒(師古曰大雅抑之詩也/刺王傾敗其徳荒廢政)¶
(事而/耽酒)及秦所以二世而亡者養生大奢奉終大厚方今¶
國家兼而有之社禝宗廟之大憂也京房易傳曰君不¶
任賢厥妖天雨星文公十四年七月有星孛入于北斗¶