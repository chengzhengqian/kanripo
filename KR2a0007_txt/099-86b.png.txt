心追復千載絶迹(師古曰復/音扶目反)雖堯舜復起而無百年之¶
漸弗能行也天下初定萬民新附誠未可施行莽知民¶
怨廼下書曰諸名食王田皆得賣之勿拘以法犯私買¶
賣庶人者且一切勿治初五威将帥出改句町王以為¶
侯王邯怨怒不附(師古曰邯句町王/之名也音下甘反)莽諷牂柯大尹周¶
歆詐殺邯邯弟承起兵攻殺歆先是莽發髙句驪兵當¶
伐胡不欲行郡强廹之皆亡出塞因犯法為寇遼西大¶
尹田譚追撃之為所殺州郡歸咎於髙句驪侯騶嚴尤¶