與東方朔作皇太子生賦及立皇子禖祝(師古曰禮記/月令祀於髙)¶
(禖髙禖求子之神也武帝晩得太子喜而立此禖祠而/令臯作祭祝之文也○宋祁曰皇子禖祝浙本皇字下)¶
(有太/字)受詔所為皆不從故事重皇子也初衛皇后立臯¶
奏賦以戒終(師古曰令慎/終如始也)臯為賦善於朔也從行至甘¶
泉雍河東東廵狩封泰山塞決河宣房游觀三輔離宫¶
館臨山澤弋獵射馭狗馬蹵鞠刻鏤(師古曰蹵足蹵之/也鞠以韋為之中)¶
(實以物蹵蹋為戯樂也蹵/音千六反鞠音巨六反)上有所感輙使賦之為文疾¶
受詔輙成故所賦者多司馬相如善為文而遲故所作¶