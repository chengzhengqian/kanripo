薨上悼之發屬國𤣥甲軍陳自長安至茂陵(師古曰送/其葬所以)¶
(寵衛之也屬國即上所云分處降者/於邊五郡者也𤣥甲謂甲之黒色也)為冢象祁連山(師/古)¶
(曰在茂陵旁冡上有竪石/冢前有石人馬者是也)諡之并武與廣地曰景桓侯¶
(蘇林曰景武諡也桓廣地諡也義見諡法張/晏曰諡法布義行剛曰景辟土服逺曰桓也)子嬗嗣(師/古)¶
(曰嬗音/上戰反)嬗字子侯上愛之幸其壯而將之為奉車都尉¶
從封泰山而薨無子國除自去病死後青長子宜春侯¶
伉坐法失侯後五嵗伉弟二人隂安侯不疑發干侯登¶
皆坐酎金失侯後二嵗冠軍侯國絶後四年元封五年¶