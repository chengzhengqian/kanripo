税亡它賦斂繇戍之役使民歲不過三日千里之内自¶
給千里之外各置貢職而已(師古曰言天子以畿内賦/斂自供千里之外令其以)¶
(時入貢不/欲煩勞也)故天下家給人足頌聲並作至髙祖孝文孝¶
景皇帝循古節儉宫女不過十餘廐馬百餘匹孝文皇¶
帝衣綈履革(師古曰綈厚/繒音徒奚反)器亡琱文金銀之飾後世爭¶
為奢侈轉轉益甚臣下亦相放效(師古曰放音甫/徃反其下亦同)衣服¶
履絝刀劒亂於主上(師古曰絝/古袴字)主上時臨朝入廟衆人¶
不能别異甚非其宜然非自知奢僭也猶魯昭公曰吾¶