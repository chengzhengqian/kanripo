(師古曰此周頌祀文王清廟之詩也於歎辭也穆美也/肅敬也雍和也顯明也相助也濟濟盛也言文王有清)¶
(淨之化敬而且和光明著見故濟濟之/衆士皆執行文王之徳也於讀曰烏)當此之時武王¶
周公繼政朝臣和於内萬國驩於外故盡得其驩心以¶
事其先祖其詩曰有來雍雍至止肅肅相維辟公天子¶
穆穆(師古曰此周頌禘太祖之雝詩也相助也辟百辟/也公諸侯也言有此賔客以和而來至止而敬者)¶
(乃助王祭之人百辟與諸侯耳於是時天子則/穆穆然禮記言天子穆穆諸侯皇皇辟音壁)言四方¶
皆以和來也諸侯和於下天應報於上故周頌曰降福¶
穰穰(師古曰此執競之篇祀武王/之詩也穰穰多也音人羊反)又曰飴我釐麰(師古/曰此)¶