有烈風之變輙順符命立為統義陽王在此之前自此¶
之後不作信順弗䝉厥佑夭年隕命嗚呼哀哉迹行賜¶
諡諡曰繆王又詔國師公臨本不知星事從愔起愔亦¶
自殺是月新遷王安病死初莽為侯就國時幸侍者增¶
秩懷能開明懷能生男興増秩生男匡女曅開明生女¶
㨗皆留新都國以其不明故也(師古曰言侍者或與外/人私通所生子女不可)¶
(分明/也)及安疾甚莽自病無子為安作奏使上言興等母¶
雖微賤屬猶皇子不可以棄章視羣公(師古曰視讀曰/示以所上之章)¶