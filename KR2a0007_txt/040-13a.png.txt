太傅稱説引古以死爭太子上陽許之猶欲易之及宴¶
置酒太子侍四人者從太子年皆八十有餘湏眉皓白¶
衣冠甚偉(師古曰所以/謂之四皓)上怪問曰何為者四人前對各¶
言其姓名上廼驚曰吾求公避逃我今公何自從吾兒¶
游乎四人曰陛下輕士善罵臣等義不辱故恐而亡匿¶
今聞太子仁孝恭敬愛士天下莫不延頸願為太子死¶
者故臣等來上曰煩公幸卒調䕶太子(師古曰調謂和/平之䕶謂保安)¶
(之/)四人為壽已畢趨去上目送之(師古曰以目瞻/之訖其出也)召戚¶