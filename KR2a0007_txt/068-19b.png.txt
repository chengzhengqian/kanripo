月復出光姊壻給事中光祿大夫張朔為蜀郡太守羣¶
孫壻中郎將王漢為武威太守頃之復徙光長女壻長¶
樂衞尉鄧廣漢為少府更以禹為大司馬冠小冠亡印¶
綬罷其右將軍屯兵官屬特使禹官名與光俱大司馬¶
者(蘇林曰特但也○宋祁曰使禹/官名字刪官字名下當添為字)又收范眀友度遼將¶
軍印綬但為光祿勲及光中女壻趙平為散騎騎都尉¶
光祿大夫將屯兵又收平騎都尉印綬諸領胡越騎羽¶
林及兩宮衞將屯兵悉易以所親信許史子弟代之禹¶