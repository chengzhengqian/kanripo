不能綏災異並臻連年不息乃二月戊午地大震于隴¶
西郡毁落太上廟殿壁木飾壞敗䝠道縣(師古曰䝠音/桓○劉奉世)¶
(曰有蠻夷曰道稱道則不稱縣也此縣字衍陽夏公曰/按地理志䝠道乃天水郡十六縣之一表云列侯所食)¶
(縣曰國皇太后公主所食曰邑有蠻/夷曰道然則道國邑皆可謂之縣)城郭官寺及民室¶
屋厭殺人衆山崩地裂水泉涌出一年地再動天惟降¶
災震驚朕躬治有大虧咎至於此夙夜兢兢不通大變¶
深懷鬱悼未知其序比年不登元元困乏不勝饑寒以¶
陷刑辟朕甚閔焉㦧怛於心(師古曰㦧/音千感反)已詔吏虚倉廩¶