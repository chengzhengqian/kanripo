(用之卒/成霸業)二者禍福如此可不愼哉夫士者國家之大寳¶
功名之本也將軍一門九侯二十朱輪漢興以來臣子¶
貴盛未嘗至此夫物盛必衰自然之理唯有賢友彊輔¶
庶幾可以保身命全子孫安國家書曰歴象日月星辰¶
(師古曰虞書/堯典之辭也)此言仰視天文俯察地理觀日月消息候¶
星辰行伍揆山川變動參人民繇俗(師古曰繇讀與謡/同繇俗者謂若童)¶
(謡及輿/人之誦)以制法度考禍福舉錯誖逆咎敗將至徵兆為¶
之先見(師古曰誖乖/也音布内反)明君恐懼修正側身博問轉禍為¶