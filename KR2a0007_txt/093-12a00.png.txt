漏在殿下(師古曰𫝊/漏奏時刻)為人美麗自喜(師古曰喜/音許吏反)哀帝望¶
見説其儀貌(師古曰説/讀曰悦)識而問之曰是舎人董賢邪因¶
引上與語拜為黄門郎繇是始幸問及其父為雲中侯¶
即日徵為霸陵令遷光祿大夫賢寵愛日甚為駙馬都¶
尉侍中出則參乘入御左右旬月間賞賜絫鉅萬貴震¶
朝廷常與上臥起嘗書寢偏藉上褏(師古曰藉謂身臥/其上也褏古袖字)¶
(○宋祁曰褏字/上當有衣字)上欲起賢未覺(師古曰覺寐之/寤也音工效反)不欲動¶
賢廼斷褏而起其恩愛至此賢亦性柔和便辟善為媚¶