于鄭(師古曰景侯名/固文侯之子也)鄭伯享之不敬子産曰蔡君其不¶
免虖(師古曰言/不免於禍)日其過此也君使子展往勞于東門而¶
敖(師古曰日謂往日始適晉之/時也子展鄭大夫公孫舎之)吾曰猶將更之(師古曰/更改也)¶
今還受享而惰廼其心也(師古曰言心/之所常行也)君小國事大國¶
(師古曰言身為小國/之君而事于大國)而惰敖以為己心將得死虖君若¶
不免必由其子淫而不父(師古曰通/太子之妻)如是者必有子旤¶
三十年為世子般所殺(師古曰般/讀與班同)襄公三十一年公薨¶
季武子將立公子禂(師古曰禂襄公之子齊/歸所生禂音直留反)穆叔曰是¶