田乎(張晏曰陰數八八八六十四土數五故六百四十/五嵗也春秋僖十四年沙麓崩嵗在乙亥至哀帝)¶
(元夀二年哀帝崩元后始攝政嵗/在庚申沙麓崩後六百四十五嵗)今王翁孺徙正直其¶
地(師古曰直亦當○宋/祁曰注末當有也字)日月當之元城郭東有五鹿之¶
虚即沙鹿地也(師古曰虚/讀曰墟)後八十年當有貴女興天下¶
云¶
翁孺生禁字稚君少學法律長安為廷尉史本始三年¶
生女政君即元后也禁有大志不修㢘隅好酒色多取¶
傍妻凡有四女八男長女君俠次即元后政君次君力¶