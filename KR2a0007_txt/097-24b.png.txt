妻妾凡三等子皆稱皇孫史良娣家本魯國有母貞君¶
兄恭以元鼎四年入為良娣生男進號史皇孫(師古曰/進者皇)¶
(孫之/名)武帝末巫蠱事起衞太子及良娣史皇孫皆遭害¶
史皇孫有一男號皇曾孫時生數月猶坐太子繫獄積¶
五歳乃遭赦治獄使者邴吉憐皇曽孫無所歸載以付¶
史恭恭母貞君年老見孫孤甚哀之自養視焉後曽孫¶
収養於掖庭遂登至尊位是為宣帝而貞君及恭已死¶
恭三子皆以舊恩封長子高為樂陵侯曽為將陵侯元¶