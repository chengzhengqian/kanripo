牽馬過殿下莫不竊視(師古曰/視宮人)至日磾獨不敢日磾長¶
八尺二寸容貎甚嚴馬又肥好上異而問之具以本狀¶
對上竒焉卽日賜湯沐衣冠拜為馬監遷侍中駙馬都¶
尉光祿大夫日磾旣親近未嘗有過失上甚信愛之賞¶
賜累千金出則驂乗入侍左右貴戚多竊怨曰陛下妄¶
得一胡兒反貴重之上聞愈厚焉日磾母教誨兩子甚¶
有法度上聞而嘉之病死(○宋祁曰/病疑作母)詔圖畫於甘泉宮¶
署曰休屠王閼氏(師古曰/題其畫)日磾每見畫常拜鄕之涕泣¶