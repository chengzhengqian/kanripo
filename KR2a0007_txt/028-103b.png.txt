(師古曰論語稱孔子曰道不行乗桴浮於海從我者其/由也歟言欲乗桴筏而適東夷以其國有仁賢之化可)¶
(以行道也桴/音孚筏音伐)夫樂浪海中有倭人分為百餘國以歲時¶
來獻見云(如淳曰如墨委面在帯方東南萬里臣瓚曰/倭是國名不謂用墨故謂之委也師古曰如)¶
(淳云如墨委面盖音委字耳此音非也倭音一戈反今/猶冇倭國魏略云倭在帯方東南大海中依山島為國)¶
(度海千里復有國皆倭種/○劉敞曰夫字宜屬上句)自危四度至斗六度謂之析¶
木之次燕之分也¶
齊地虚危之分壄也東有甾川東萊琅邪髙密膠東南¶
有泰山城陽北有千乗清河以南勃海之髙樂髙城重¶