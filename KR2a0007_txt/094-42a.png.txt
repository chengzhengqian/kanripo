公孫益夀為侍御史校尉常恵與烏孫兵至右谷蠡庭¶
𫉬單于父行(師古曰行/音胡浪反)及嫂居次名王犁汙都尉千長¶
將以下三萬九千餘級虜馬牛羊驢驘橐駝七十餘萬¶
漢封惠為長羅侯然匈奴民衆死傷而去者及畜産逺¶
移死亡不可勝數於是匈奴遂衰耗(師古曰耗減/也音呼到反)怨烏¶
孫其冬單于自將萬騎擊烏孫頗得老弱欲還㑹天大¶
雨雪(師古曰雨/音于具反)一日深丈餘人民畜産凍死還者不能¶
什一於是丁令乘弱攻其北(師古曰/令音零)烏桓入其東烏孫¶