害子建材高有氣常怨望太子不省其父(服䖍曰不省/録著兄弟數)¶
(中/也)時諸侯皆得分子弟為侯(師古曰分國/邑以封之)淮南王有兩¶
子一子為太子而建父不得為侯陰結交(師古曰與外/人交通為援)¶
欲害太子以其父代之太子知之數捕繫笞建建具知¶
太子之欲謀殺漢中尉即使所善壽春嚴正上書天子¶
曰毒藥苦口利病忠言逆耳利行今淮南王孫建材能¶
高淮南王后荼荼子遷常疾害建建父不害無罪擅數¶
繫欲殺之今建在可徵問具知淮南王陰事書既聞上¶