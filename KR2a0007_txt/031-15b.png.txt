沛公與羽去外黄攻陳留陳留堅守不下沛公羽相與¶
謀曰今梁軍敗士卒恐乃與呂臣俱引兵而東呂臣軍¶
彭城東羽軍彭城西沛公軍碭章邯已破梁軍則以為¶
楚地兵不足憂廼渡河北擊趙大破之當此之時趙歇¶
為王陳餘為將張耳為相走入鉅鹿城(師古曰趙歇張/耳共入鉅鹿也)¶
秦將王離渉閒圍鉅鹿(張晏曰秦二將也王離/王翦孫渉姓閒名也)章邯軍¶
其南築甬道而輸之粟(師古曰章邯為甬道而運/粟以饟王離渉閒之軍)陳餘¶
將卒數萬人軍鉅鹿北所謂河北軍也宋義所遇齊使¶