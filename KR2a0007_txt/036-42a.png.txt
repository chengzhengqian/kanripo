及丞相御史所持故終不遷(師古曰持謂/扶持佐助也)居列大夫官¶
前後三十餘年年七十二卒卒後十三歲而王氏代漢¶
向三子皆好學長子伋(師古曰/伋音汲)以易教授官至郡守中¶
子賜九卿丞蚤卒少子歆最知名¶
歆字子駿少以通詩書能屬文召見成帝待詔宦者署¶
為黄門郎河平中受詔與父向領校祕書講六蓺傳記¶
諸子詩賦數術方技無所不究向死後歆復為中壘校¶
尉哀帝初即位大司馬王莽舉歆宗室有材行為侍中¶