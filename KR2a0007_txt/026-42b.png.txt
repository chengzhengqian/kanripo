天狗傳曰言之不從則有犬禍詩妖到其四年正月二¶
月三月民相驚動讙譁奔走傳行詔籌祠西王母又曰¶
從目人當來十二月白氣出西南從地上至天出參下¶
貫天厠廣如一疋布長十餘丈十餘日去占曰天子有¶
隂病其三年十一月壬子太皇太后詔曰皇帝寛仁孝¶
順奉承聖緒靡有解怠而久病未瘳夙夜惟思殆繼體¶
之君不宜改作春秋大復古其復甘泉泰畤汾隂后土¶
如故¶