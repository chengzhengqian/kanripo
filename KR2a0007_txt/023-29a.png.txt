順而行之者以俗薄於唐虞故也今漢承衰周暴秦極¶
敝之流俗已薄於三代而行堯舜之刑是猶以鞿而御¶
駻突(孟康曰以繩縛馬口謂之鞿晉灼曰鞿古羇字也/如淳曰駻音捍突惡馬也師古曰馬絡頭曰羇也)¶
違救時之宜矣且除肉刑者本欲以全民也今去髠鉗¶
一等轉而入於大辟以死罔民失本惠矣(師古曰罔/謂羅網也)故¶
死者歲以萬數刑重之所致也至乎穿窬之盜忿怒傷¶
人男女淫佚吏為姦臧(師古曰佚/讀與逸同)若此之惡髠鉗之罰¶
又不足以懲也故刑者歲十萬數民旣不畏又曾不恥¶