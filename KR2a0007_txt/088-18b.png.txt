宰之重職功列施乎政事退食自公私門不開(師古曰/退食自)¶
(公召南羔羊詩之辭言貶退/所食之禄而從至公之道也)散賜九族田畝不益德配¶
周召忠合羔羊未得登司徒有家臣(師古曰師徒掌禮/教之官言寛中學)¶
(行堪為之也家臣若今/諸公國官及府佐也)卒然早終尤可悼痛(師古曰卒/讀曰猝)¶
臣愚以為宜加其葬禮賜之令諡(師古曰/令善也)以章尊師襃¶
賢顯功之德上弔贈寛中甚厚由是小夏侯有鄭張秦¶
假李氏之學寛中授東郡趙𤣥無故授沛唐尊恭授魯¶
馮賔賔為博士尊王莽太傅𤣥哀帝御史大夫至大官¶