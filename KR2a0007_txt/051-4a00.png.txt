此周之所以興也故地之羙者善養禾君之仁者善養¶
士雷霆之所擊無不摧折者(師古曰霆疾/雷也音廷)萬鈞之所壓¶
無不糜滅者今人主之威非特雷霆也(師古曰/特獨也)埶重非¶
特萬鈞也開道而求諫和顔色而受之用其言而顯其¶
身士猶恐懼而不敢自盡又廼况於縱欲恣行暴虐惡¶
聞其過乎(○宋祁曰/乎當作虖)震之以威壓之以重(師古曰/震動也)則雖¶
有堯舜之智孟賁之勇豈有不摧折者哉(師古曰孟賁/古之勇士賁)¶
(音/奔)如此則人主不得聞其過失矣弗聞則社稷危矣古¶