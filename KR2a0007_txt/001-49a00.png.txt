邑能出捐此地以許兩人(師古曰捐棄/也音弋全反)使各自為戰則¶
楚易敗也於是漢王發使使韓信彭越至皆引兵來十¶
一月劉賈入楚地圍壽春漢亦遣人誘楚大司馬周殷¶
殷畔楚以舒屠六(如淳曰以舒之衆屠破六縣師古曰/六者縣名即上所謂九江王都六者)¶
(也後屬/廬江郡)舉九江兵迎黥布並行屠城父(如淳曰並行並/擊也師古曰城)¶
(父縣名/父音甫)隨劉賈皆會十二月圍羽垓下(應劭曰垓音該/李竒曰沛洨縣)¶
(聚邑名也師古/曰洨音衡交反)羽夜聞漢軍四面皆楚歌(應劭曰楚歌/者雞鳴歌也)¶
(漢已略得其地故楚歌者多雞鳴時歌也師古曰楚歌/者為楚人之歌猶言呉歈越吟耳若以雞鳴為歌曲之)¶