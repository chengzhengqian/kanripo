灌嬰雎陽販繒者也(師古曰繒者/帛之總名)高祖為沛公畧地至¶
雍丘章邯殺項梁而沛公還軍於碭嬰以中涓從擊破¶
東郡尉於成武及秦軍於杠里疾鬭賜爵七大夫又從¶
攻秦軍亳南開封曲遇戰疾力(孟康曰攻戰速疾也師/古曰疾急速也力彊力)¶
(也/)賜爵執帛號宣陵君從攻陽武以西至雒陽破秦軍¶
尸北北絶河津南破南陽守齮陽城東遂定南陽郡西¶
入武關戰於藍田疾力至霸上賜爵執圭號昌文君沛¶
公為漢王拜嬰為郎中從入漢中十月拜為中謁者從¶