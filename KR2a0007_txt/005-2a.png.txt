孝惠廟酎奏文始五行之舞孝文皇帝臨天下通關梁¶
不異逺方(張晏曰孝文十二年除/關不用傳令逺近若一)除誹謗去肉刑賞賜¶
長老收恤孤獨以遂羣生(師古曰遂/成也達也)減耆欲不受獻(師/古)¶
(曰耆讀/曰嗜)罪人不帑(蘇林曰刑不及妻子/師古曰帑讀與孥同)不誅無罪不私¶
其利也除宮刑出美人重絶人之世也朕既不敏弗能¶
勝識(師古曰敏材智速/疾也勝識盡知之)此皆上世之所不及而孝文皇¶
帝親行之(師古曰上世謂/古昔之帝王也)德厚侔天地利澤施四海(師/古)¶
(曰侔等/也音牟)靡不𫉬福明象乎日月而廟樂不稱朕甚懼焉¶