令而暮改當具有者半賈而賣(師古曰本直千錢者止/得五百也賈讀曰價)¶
亡者取倍稱之息(如淳曰取一償二為倍稱師古/曰稱舉也今俗所謂舉錢者也)於是¶
有賣田宅鬻子孫以償責者矣而商賈大者積貯倍息¶
小者坐列販賣(師古曰行賣曰商坐販曰賈列/者若今市中賣物行也賈音古)操其竒¶
贏日游都市(師古曰竒贏謂有餘財而畜聚竒異之/物也一說竒謂殘餘物也音居宜反)乘¶
上之急所賣必倍(師古曰上所急/求則其價倍貴)故其男不耕耘女不¶
蠶織衣必文采食必粱肉(師古曰粱好粟/也即今之粱米)亡農夫之苦¶
有仟伯之得(師古曰仟謂千錢伯謂百錢也伯/音莫白反今俗猶謂百錢為一伯)因其富¶