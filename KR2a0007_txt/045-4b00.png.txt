漢勝與楚則楚勝臣願披心腹墮肝膽(師古曰墮毁/也音火規反)效¶
愚忠恐足下不能用也方今為足下計莫若兩利而俱¶
存之參分天下鼎足而立其埶莫敢先動夫以足下之¶
賢聖有甲兵之衆據彊齊從燕趙出空虚之地以制其¶
後因民之欲西鄉為百姓請命(師古曰鄉讀曰嚮齊國/在東故曰西嚮止楚漢)¶
(之戰鬭士卒不/死亡故云請命)天下孰敢不聽足下按齊國之故有淮¶
泗之地懷諸侯以德深拱揖讓(師古曰深/拱猶高拱)則天下君王¶
相率而朝齊矣蓋聞天與弗取反受其咎時至弗行反¶