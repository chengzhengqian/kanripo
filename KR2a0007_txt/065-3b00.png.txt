(身不滅若有房室之事則滅矣言可以防閑滛逸故謂/之守宫也今俗呼為辟宫辟亦禦扞之義耳盂食器也)¶
(若&KR0034;而大今之所謂&KR0034;盂也&KR0034;音撥○劉攽曰守宫生/屋壁如守宫然故名之何在防滛逸也一蟲之微何能)¶
(食丹砂七斤人亦安肯捐/七斤丹砂以餌一蟲也)朔自賛曰臣嘗受易請射之¶
(師古曰/賛進也)廼别蓍布卦而對曰(師古曰别分/也音彼列反)臣以為龍又¶
無角謂之為虵又有足跂跂脈脈善縁壁是非守宫即¶
蜥蜴(師古曰跂跂行貌也脈脈視貌也爾雅云蠑螈蜥/蝪蝘蜓守宫是則一類耳揚雄方言云其在澤中)¶
(者謂之蜥蜴故朔曰是非守宫則蜥蜴也蜥音先歴反/蜴音余赤反蠑音榮螈音原蝘音烏典反蜓音殄○劉)¶
(敞曰守宫即人家屋壁中蝘蜓俗呼為蝎虎者是也此/物唯在屋壁窻户間夜亦出盖用此得名耳術家之說)¶