曰敬之敬之天惟顯思命不易哉(師古曰周頌敬之篇/顯明也思辭也言天)¶
(甚明察宜敬之以承受天命甚難也○宋祁曰浙本注/云師古曰周頌敬之篇也敬肅也顯明也思辭也言天)¶
(甚明察宜敬以承/之受天命甚難也)又曰畏天之威于時保之(師古曰周/頌我將之)¶
(詩言必敬天之/威於是乃得安)皆謂不懼者凶懼之則吉也陛下聖徳¶
聰明兢兢業業(師古曰兢兢戒/也業業危也)承順天戒敬畏變異勤¶
心虛已延見羣臣思求其故然後敇躬自約總正萬事¶
放逺讒說之黨援納斷斷之介(師古曰援引也斷斷専/壹之貌介謂一介之人)¶
(援音/爰)退去貪殘之徒進用賢良之吏平刑罰薄賦斂恩¶