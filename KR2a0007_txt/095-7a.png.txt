(衡/反)牂柯太守請發兵誅興等議者以為道逺不可擊廼¶
遣大中大夫蜀郡張匡持節和解興等不從命刻木象¶
漢吏立道旁射之杜欽說大將軍王鳳曰大中大夫匡¶
使和解蠻夷王侯王侯受詔已復相攻輕易漢使不憚¶
國威其效可見恐議者選耎復守和解(師古曰選耎怯/不前之意也選)¶
(音息兖反耎/音人兖反)太守察動静有變廼以聞如此則復曠一¶
時(師古曰曠空也一時三月也/言空廢一時不早發兵也)王侯得收獵其衆申固¶
其謀黨助衆多各不勝忿必相殄滅自知罪成狂犯守¶