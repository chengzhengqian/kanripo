官之富天下晏然莽一朝有之其心意未滿(師古曰謂/愛惜之意)¶
(未厭/飽也)陿小漢家制度以為疏闊(師古曰莽以漢家制度/為泰疏濶而更之令陿)¶
(小○宋祁曰而更下當添/改字陿小下當添也字)宣帝始賜單于印璽與天子¶
同而西南夷鉤町稱王(師古曰鉤音鉅于/反町音大鼎反)莽乃遣使易¶
單于印貶鉤町王為侯二方始怨侵犯邊境莽遂興師¶
發三十萬衆欲同時十道並出一舉滅匈奴募發天下¶
囚徒丁男甲卒轉委輸兵器自負海(如淳曰/負背也)江淮而至¶
北邊使者馳傳督趣(師古曰傳音張/戀反趣讀曰促)海内擾矣又動欲¶