郯許仲孫(師古曰郯縣之/豪姓許名仲孫)為姦猾亂吏治郡中苦之二¶
千石欲捕者輙以力埶變詐自解終莫能制翁歸至論¶
棄仲孫市一郡怖栗莫敢犯禁東海大治以髙第入守¶
右扶風滿歳為真選用廉平疾姦吏以為右職接待以¶
禮好惡與同之其負翁歸罰亦必行治如在東海故迹¶
姦邪罪名亦縣縣有名籍盗賊發其比伍中(師古曰比/謂左右相)¶
(次者也五家為伍若今/伍保也比音頻寐反)翁歸輙召其縣長吏曉告以姦¶
黠主名教使用類推迹盜賊所過抵(師古曰抵歸也所/經過及所歸投也)¶