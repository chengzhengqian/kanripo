生數月以皇曾孫坐衞太子事繫吉見而憐之又心知¶
太子無事實重哀曾孫無辜(師古曰重/音直用反)吉擇謹厚女徒¶
令保養曾孫置閒燥處(師古曰閒讀曰閑閑寛/静之處也燥髙敞也)吉治巫¶
蠱事連歲不决後元二年武帝疾徃來長楊五柞宫(師/古)¶
(曰長楊五柞宮並在/盩厔徃來二宮之間)望氣者言長安獄中有天子氣於¶
是上遣使者分條中都官詔獄繫者(師古曰條/謂疏錄之)亡輕重¶
一切皆殺之内謁者令郭穰夜到郡邸獄吉閉門拒使¶
者不納(○宋祁曰納/字疑作內)曰皇曾孫在他人亡辜死者猶不¶