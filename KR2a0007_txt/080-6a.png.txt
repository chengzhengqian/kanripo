猾不道皆下獄有司奏請逮捕欽上不忍致法遣諫大¶
夫王駿賜欽璽書曰皇帝問淮陽王有司奏王王舅張¶
博數遺王書非毁政治謗訕天子襃舉諸侯稱引周湯¶
以讇惑王(師古曰讇古諂字○/宋祁曰周當作禹)所言尤惡悖逆無道王¶
不舉奏而多與金錢報以好言辜至不赦朕惻焉不忍¶
聞(師古曰惻痛也○宋祁曰/朕惻焉當云朕甚惻焉)為王傷之推原厥本不祥¶
自博(師古曰祥善也自從也/不善之事從博起也)惟王之心匪同于凶已詔¶
有司勿治王事遣諫大夫駿申諭朕意(師古曰申謂約/束之○宋祁曰)¶