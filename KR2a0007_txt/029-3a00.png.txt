名(師古曰有/善政之稱)至文侯曽孫襄王時與羣臣飲酒王為羣¶
臣祝曰令吾臣皆如西門豹之為人臣也史起進曰魏¶
氏之行田也以百畝(師古曰賦田之/法一夫百畝也)鄴獨二百畝是田¶
惡也漳水在其旁西門豹不知用是不智也知而不興¶
是不仁也仁智豹未之盡何足法也於是以史起為鄴¶
令遂引漳水溉鄴以富魏之河内民歌之曰鄴有賢令¶
兮為史公決漳水兮灌鄴旁終古舄鹵兮生稻粱(蘇林/曰終)¶
(古猶言久古也爾雅曰鹵鹹苦也師/古曰舄即斥鹵也謂鹹鹵之地也)其後韓聞秦之好¶