稷將傾且漢之傳諡常為孝者以長有天下(○宋祁曰/孝者下當)¶
(添所/字)令宗廟血食也如令漢家絶祀(師古曰/如若也)將軍雖死¶
何面目見先帝於地下乎今日之議不得旋踵(師古曰/宜速決)¶
羣臣後應者臣請劔斬之光謝曰九卿責光是也天下¶
匈匈不安光當受難(師古曰受其憂責也○/宋祁曰受難改作處難)於是議者¶
皆叩頭曰萬姓之命在於將軍唯大將軍令(師古曰言/一聽之也)¶
光即與羣臣俱見白太后具陳昌邑王不可以承宗廟¶
狀皇太后廼車駕幸未央承明殿詔諸禁門毋内昌邑¶