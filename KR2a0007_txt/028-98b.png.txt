且樂惟士與女伊其相謔(師古曰溱洧之詩也灌灌水/流盛也菅蘭也恂信也盱大)¶
(也伊惟也謔戲言也謂仲春之月二水流盛而士與女/執芳草於其間以相贈遺信大樂矣惟以戲謔也灌音)¶
(胡貫反/菅音姦)此其風也吳札聞鄭之歌曰美哉其細已甚民¶
弗堪也是其先亡乎(臣瓚曰謂音聲細/弱也此衰弱之徴)自武公後二十¶
三世為韓所滅陳國今淮陽之地陳本太昊之虚周武¶
王封舜後媯滿於陳是為胡公妻以元女大姬婦人尊¶
貴好祭祀用史巫故其俗巫鬼陳詩曰坎其擊鼓宛丘¶
之下亡冬亡夏值其鷺羽(師古曰宛丘之詩也坎坎擊/鼓聲四方髙中央下曰宛丘)¶