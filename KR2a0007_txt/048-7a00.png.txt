(子曰權勢不充則夸者悲孟康曰/每貪也師古曰品庶猶庶品也)怵廹之徒或趨西東¶
(孟康曰怵為利所誘訹也迫迫貧賤東西趨利也師古/曰誘訹之訹則音戍或曰怵怵惕也音丑出反其義兩)¶
(通而說者欲改字/為鉥蓋穿鑿耳)大人不曲意變齊同愚士繫俗僒若¶
囚拘(李竒曰僒音塊蘇林曰皆人肩傴僒爾音欺全反/師古曰蘇音是○臣佖曰按說文窘音渠隕反迫)¶
(也文選李善注窘囚拘之貌五臣注窘困也愚者繫縳/俗累困如囚人拘束其字並不從人唯孫強新加字玉)¶
(篇及開元文字有作僒字並音窘疑/蘇林音誤今宜定從說文音渠隕反)至人遺物獨與道¶
俱衆人惑惑好惡積意(李竒曰惑惑東西也所好所惡/積之萬億也臣瓚曰言衆懐好)¶
(惡積之心意也師古曰瓚/說是也意合韻音於力反)眞人恬漠獨與道息(師古曰/恬安也)¶