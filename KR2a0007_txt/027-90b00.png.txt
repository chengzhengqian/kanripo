帝使中常侍鼂閎詔音曰聞捕得雉毛羽頗摧折類拘¶
執者得無人為之(師古曰言人放此/雉故欲為變異者)音復對曰陛下安¶
得亡國之語不知誰主為佞讇之計(師古曰讇/古諂字也)誣亂聖¶
徳如此者左右阿諛甚衆不待臣音復讇而足(師古曰/足益也)¶
(音子/喻反)公卿以下保位自守莫有正言如令陛下覺寤懼¶
大禍且至身深責臣下繩以聖法臣音當先受誅豈有¶
以自解哉今即位十五年繼嗣不立日日駕車而出泆¶
行流聞(師古曰言帝行多驕泆/醜惡流布聞於逺方也)海内傳之甚於京師外¶