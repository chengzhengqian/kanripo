(曰顓與專同專/門言各自名家)由是公羊春秋有顔嚴之學彭祖為宣¶
帝博士至河南東郡太守(○宋祁曰/或無東字)以髙第入為左馮¶
翊遷太子太傅亷直不事權貴或説曰天時不勝人事¶
君以不脩小禮曲意亡貴人左右之助經誼雖髙不至¶
宰相願少自勉彊彭祖曰凡通經術固當脩行先王之¶
道何可委曲從俗茍求富貴乎彭祖竟以太傅官終授¶
琅邪王中為元帝少府(師古曰中/讀曰仲)家世傳業中授同郡¶
公孫文東門雲雲為荆州刺史文東平太傅徒衆尤盛¶