守齮降封為殷侯封陳恢千户引兵西無不下者至丹¶
水高武侯鰓襄侯王陵降(蘇林曰鰓音魚鰓之鰓晉灼/曰功臣表戚鰓也王陵安國)¶
(侯王陵也韋昭曰漢封王陵為安國侯初起兵時在南/陽南陽有穰縣疑襄當為穰而無禾字省耳臣瓚曰時)¶
(韓成封穰侯江夏有襄是陵所封也師古曰戚鰓初從/卽為郎以都尉守蘄城非至丹水乃降也此自一人耳)¶
(不知其姓王陵亦非安國侯者晉説/非也韋氏改襄為穰者蓋亦穿鑿也)還攻胡陽遇番君¶
别將梅鋗(蘇林曰番音婆豫章番陽縣韋昭曰呉/芮初為番令故號曰番君鋗音呼𤣥反)與偕¶
攻析酈(蘇林曰酈音蹢躅之蹢如淳曰音持益反師古/曰析酈二縣名蘇如兩音並同耳析縣今内鄉)¶
(酈卽菊潭縣也○劉攽曰析酈之酈師古於高紀則從/蘇音蹢如音持益反于呉芮傳則音郎益反于樊噲傳)¶