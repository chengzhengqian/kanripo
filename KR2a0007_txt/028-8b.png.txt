(州南北荆山在南郡/臨沮東北嶓音波)内方至于大别(師古曰内方在荆/州大别在廬江安)¶
(豐/也)崏山之陽至于衡山(師古曰崏山在蜀郡湔氐西衡/山在長沙湘南之東南崏山江)¶
(所出衡山/江所經)過九江至于敷淺原(師古曰敷淺原一名傅/陽山在豫章歴陵南○)¶
(宋祁曰傅陽尚書注/作博陽一本作溥陽)道弱水至于合黎餘波入于流沙¶
(師古曰合黎山在酒/泉流沙在燉煌西)道黑水至于三危入于南海(師古/曰黒)¶
(水出張掖雞山南流至燉煌過/三危山又南流而入于南海)道河積石至于龍門(師/古)¶
(曰積石山在河闗西羌中龍門山在夏陽北言治河/施功自積石起鑿山穿地以通其流至龍門山也)南¶
至于華陰東至于底柱(師古曰自龍門南流以至/華陰又折而東經底柱)又東¶