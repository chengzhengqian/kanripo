(目貌晉灼曰嫭音坼罅之罅師古曰/孟說是也謂供神女樂竝好麗也)顔如荼兆逐靡(應/劭)¶
(曰荼野菅白華也言此竒麗白如荼也孟康曰兆逐靡/者兆民逐觀而猗靡也師古曰菅茅也言美女顔貌如)¶
(茅荼之柔也荼者今俗所謂蒹錐也/荼音塗菅音姦靡合韻音武義反)被華文厠霧縠曵¶
阿錫佩珠玉(如淳曰阿細繒錫細布也師古曰/厠雜也霧縠言其輕細若雲霧也)俠嘉夜¶
茝蘭芳(如淳曰佳俠皆美人之稱也嘉夜芳草也師古/曰俠與挾同言懷挾芳草也茝即今白芷茝音)¶
(昌改/反)澹容與獻嘉觴(師古曰澹安也容與言/閑舒也澹音大濫反)¶
練時日一¶
帝臨中壇四方承宇(師古曰言天神尊者來降中壇四/方之神各承四字也壇字或作䄠)¶