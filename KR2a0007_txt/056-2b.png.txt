(古本作作字今浙本亦有作字又一本/題云又云桀紂之行語意常苦不了)王道大壊矣夫¶
五百年之間守文之君當塗之士欲則先王之法以戴¶
翼其世者甚衆(師古曰/翼助也)然猶不能反日以仆滅(師古曰/反還也)¶
(還於正道也/仆斃也音赴)至後王而後止豈其所持操或誖謬而失¶
其統與(師古曰操執也誖乖也統緒也操/音千髙反與讀曰歟後皆類此)固天降命不¶
可復反必推之於大衰而後息與(師古曰/息止也)烏虖(師古曰/虖讀曰)¶
(呼嗚呼/歎辭也)凡所為屑屑夙興夜寐務法上古者又將無補¶
與(師古曰屑屑動/作之貌補益也)三代受命其符安在災異之變何緣¶