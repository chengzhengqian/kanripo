(齊/地)龍且攻淮南破布軍布欲引兵走漢恐項王撃之故¶
間行與隨何俱歸漢至漢王方踞牀洗(師古曰洗濯足/也音先典反)¶
而召布入見布大怒悔來欲自殺出就舎張御食飲從¶
官如漢王居布又大喜過望(師古曰髙祖以布先久為/王恐其意自尊大故峻其)¶
(禮令布折服已而羙其帷帳厚其飲食多其從官/以悦其心此權道也張音竹亮反若今言張設)於是¶
乃使人之九江楚已使項伯收九江兵盡殺布妻子布¶
使者頗得故人幸臣將衆數千人歸漢漢益分布兵而¶
與俱北收兵至成臯四年秋七月立布為淮南王與撃¶