亂城猶國也其一門名曰楚門一門曰魚門吳地以船¶
為家以魚為食天戒若曰與楚所謀傾國覆家吳王不¶
寤正月與楚俱起兵身死國亡京房易傳曰上下咸誖¶
厥妖城門壞(師古曰誖惑/也音布内反)宣帝時大司馬霍禹所居第¶
門自壞時禹内不順外不敬見戒不改卒受滅亡之誅¶
哀帝時大司馬董賢第門自壞時賢以私愛居大位賞¶
賜無度驕嫚不敬大失臣道見戒不改後賢夫妻自殺¶
家徙合浦¶