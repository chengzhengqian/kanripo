國之將興尊師而重傅其令太師毎朝十日一賜餐賜¶
太師靈夀杖(孟康曰扶老杖也服䖍曰靈夀木名師古/曰木有枝節長不過八九尺圍三四寸自)¶
(然有合杖制不/似竹須削治也)黄門令為太師省中坐置几太師入省¶
中用杖賜餐十七物(師古曰食具/有十七種物)然後歸老于第官屬¶
按職如故(師古曰言十日一入朝受此寵禮它日則/常在家自養而其屬官依常各行職務)光¶
凡為御史大夫丞相各再壹為大司徒太傅太師歴三¶
世居公輔位前後十七年自為尚書止不教授後為卿¶
時㑹門下大生講問疑難舉大義云其弟子多成就為¶