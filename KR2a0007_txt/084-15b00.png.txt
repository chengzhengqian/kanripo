數嵗平帝崩王莽居攝義心惡之乃謂姊子上蔡陳豐¶
曰新都侯攝天子位號令天下故擇宗室幼稚者以為¶
孺子依託周公輔成王之義且以觀望(師古曰言漸/試天下人心)必¶
代漢家其漸可見方今宗室衰弱外無彊蕃天下傾首¶
服從莫能亢扞國難吾幸得備宰相子身守大郡父子¶
受漢厚恩義當為國討賊以安社稷欲舉兵西誅不當¶
攝者選宗室子孫輔而立之設令時命不成死國埋名¶
猶可以不慙於先帝(師古曰埋名謂/身埋而名立)今欲發之乃肯從¶