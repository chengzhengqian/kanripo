可一日成也數石之重中人弗勝(師古曰中人者/處強弱之中也)不為¶
姦邪所利一日弗得而饑寒至是故明君貴五穀而賤¶
金玉今農夫五口之家其服役者不下二人(師古曰服/事也給公)¶
(事之/役也)其能耕者不過百畮百畮之收不過百石春耕夏¶
耘秋穫冬藏伐薪樵治官府給繇役春不得避風塵夏¶
不得避暑熱秋不得避隂雨冬不得避寒凍四時之間¶
亡日休息又私自送往迎來弔死問疾養孤長幼在其¶
中勤苦如此尚復被水旱之災急政暴虐賦斂不時朝¶