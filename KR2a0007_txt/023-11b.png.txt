典以刑邦國詰四方(師古曰詰責也音口一反字或作/誥音工到反誥謹也以刑治之令)¶
(謹敇/也)一曰刑新邦用輕典(師古曰新闢地立君之國/其人未習於敎故用輕法)二¶
曰刑平邦用中典(師古曰承平守成之國/則用中典常行之法也)三曰刑亂邦¶
用重典(師古曰篡殺畔逆之國化惡難移則用重/法誅殺之也自此以上大司寇所職也)五刑¶
墨罪五百劓罪五百宫罪五百刖罪五百殺罪五百所¶
謂刑平邦用中典者也(師古曰墨黥也鑿其面以墨湼/之劓截鼻也宫滛刑也男子割)¶
(腐婦人幽閉刖斷足也殺死刑也自此以上司/刑所職也劓音牛兾反刖音五刮反又音月)凡殺人¶
者踣諸市(師古曰踣謂斃/之也音妨付反)墨者使守門(師古曰黥面之/人不妨禁衞也)¶