皇皇鴻明蕩侯休徳(服䖍曰侯維也臣瓚曰/天下蕩平惟帝之休徳)嘉承天和¶
伊樂厥福(師古曰/伊是也)在樂不荒惟民之則(師古曰/則法也)¶
浚則師徳下民咸殖令問在舊孔容翼翼(師古曰浚深/也師衆也則)¶
(法也殖生也舊乆也翼翼敬也言有深法衆/徳故能生育羣黎乆有善名其容甚敬也)¶
孔容之常承帝之明(師古曰帝謂天/也下皆類此)下民之樂子孫保¶
光(師古曰言永/保其光寵也)承順溫良受帝之光嘉薦令芳夀考不¶
忘(師古曰不忘/言長乆也)¶
承帝明徳師象山則(師古曰衆象山而/為法言不騫不崩)雲施稱民永受¶