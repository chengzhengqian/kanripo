天下少雙海内寡二及至連十餘城之守任四千石之¶
重(師古曰郡守都尉皆二千石以壽王為都/尉不置太守兼總二任故云四千石也)職事並廢¶
盗賊從横(師古曰從/音子庸反)甚不稱在前時何也壽王謝罪因¶
言其狀後徵入為光祿大夫侍中丞相公孫𢎞奏言民¶
不得挾弓弩十賊彍弩百吏不敢前(張晏曰彍音郭師/古曰引滿曰彍)¶
盜賊不輒伏辜免脫者衆害寡而利多此盜賊所以蕃¶
也(師古曰蕃亦多/也音扶元反)禁民不得挾弓弩則盜賊執短兵短¶
兵接則衆者勝以衆吏捕寡賊其埶必得盜賊有害無¶