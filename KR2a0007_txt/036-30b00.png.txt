可不識也(師古曰東西南北言周遊以行其道不得專/在本邦故墓湏表識識音式志反○宋祁曰)¶
(注文識字下/當更有識字)為四尺墳遇雨而崩弟子修之以告孔子¶
孔子流涕曰吾聞之古者不修墓蓋非之也(師古曰事/見禮記)¶
延陵季子適齊而反其子死葬於嬴博之閒(師古曰二/邑並在泰)¶
(山其子死/於其閒)穿不及泉歛以時服封墳掩坎其髙可隠(孟/康)¶
(曰隠蔽之財可見而已臣瓉曰謂人立可/隠肘也師古曰瓉説是也隠音於靳反)而號曰(師古/曰號)¶
(謂哭而/且言也)骨肉歸復於土命也魂氣則無不之也夫嬴博¶
去吳千有餘里季子不歸葬孔子往觀曰延陵季子於¶