不使邪氣得接焉(○宋祁曰善心/而當作善心也)是先王立樂之方也¶
王者未作樂之時因先王之樂以教化百姓說樂其俗¶
(師古曰說樂其俗使和說而安/樂也說讀曰恱樂音來各反)然後改作以章功徳易¶
曰先王以作樂崇徳殷薦之上帝以配祖考(師古曰此/豫卦象辭)¶
(也殷盛大也上帝天也言王者作樂崇/表其徳大薦於天而以祖考配饗之也)昔黄帝作咸池¶
顓頊作六莖帝嚳作五英(師古曰/嚳音酷)堯作大章舜作招(師/古)¶
(曰招讀曰韶/下皆類此)禹作夏湯作濩(師古曰/濩音護)武王作武周公作¶
勺勺言能勺先祖之道也(師古曰勺讀/曰酌酌取也)武言以功定天¶