務之所擇明小人乘君子陰侵陽之原也十五年六月¶
丁巳朔日有食之劉歆以為三月魯衛分十七年六月¶
甲戌朔日有食之董仲舒以為時宿在畢晉國象也晉¶
厲公誅四大夫失衆心以弑死(師古曰四大夫謂三郤/及胥童也胥童非厲公)¶
(所誅以導亂而死故總書四大/夫厲公竟為欒書中行偃所殺)後莫敢復責大夫六卿¶
遂相與比周專晉國君還事之(師古曰六卿謂范氏中/行氏智氏韓魏趙也)¶
日比再食其事在春秋後故不載於經劉歆以為魯趙¶
分左氏傳平子曰(師古曰/季平子)唯正月朔慝未作日有食之¶