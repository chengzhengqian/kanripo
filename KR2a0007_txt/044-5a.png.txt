之所以安國便事而欲以親戚之意望於太上不可得¶
也(如淳曰太/上天子也)亡之諸侯游宦事人及舍匿者論皆有法¶
(師古曰舍匿謂/容止而藏隱也)其在王所吏主者坐(師古曰言各有/所主而坐其罪)今¶
諸侯子為吏者御史主(如淳曰主御史也自此以/下至縣令主皆謂王官屬)為軍¶
吏者中尉主客出入殿門者衞尉大行主諸從蠻夷來¶
歸誼及以亡名數自占者内史縣令主相欲委下吏無¶
與其禍不可得也(師古曰言諸侯王之相欲委罪於在/下小吏而身不干豫之不可得也與)¶
(讀曰/豫)王若不改漢繫大王邸論相以下為之奈何夫墮¶