賛曰自武帝立五經博士開弟子員設科射䇿勸以官¶
祿訖於元始百有餘年傳業者寖盛支葉蕃滋(師古曰/寖漸也)¶
(蕃多也/滋益也)一經説至百餘萬言大師衆至千餘人蓋祿利¶
之路然也(師古曰言為經學者則受/爵祿而𫉬其利所以益勸)初書唯有歐陽禮¶
后易楊春秋公羊而已至孝宣世復立大小夏侯尚書¶
大小戴禮施孟梁丘易穀梁春秋至元帝世復立京氏¶
易平帝時又立左氏春秋毛詩逸禮古文尚書所以罔¶
羅遺失兼而存之是在其中矣(如淳曰雖有虗妄之説/是當在其中故兼而存)¶