材官金城隴西天水安定北地上郡騎士羌騎與武威¶
張掖酒泉太守各屯其郡者合六萬人矣酒泉太守辛¶
武賢奏言郡兵皆屯備南山北邊空虛埶不可久或曰¶
至秋冬廼進兵此虜在竟外之册(師古曰竟/讀曰境)今虜朝夕¶
為宼土地寒苦漢馬不能冬(師古曰能/讀曰耐)屯兵在武威張¶
掖酒泉萬騎以上皆多羸瘦可益馬食以七月上旬齎¶
三十日糧分兵竝出張掖酒泉合擊䍐开在鮮水上者¶
虜以畜産為命今皆離散兵即分出雖不能盡誅亶奪¶