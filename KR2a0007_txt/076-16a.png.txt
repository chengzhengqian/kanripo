(箭箙也師古曰鞮鞪即兠鍪也籣盛弩矢者/也其形如木桶鞮音丁奚反鞪音莫侯反)又使騎士¶
戲車弄馬盗驂(孟康曰戲車弄馬之枝也/馳盗解驂馬御者不見也)延夀又取官¶
銅物候月蝕鑄作刀劒鈎鐔放效尚方事(師古曰鈎亦/兵器也似劒)¶
(而曲所以鈎殺人也鐔劒喉也又/曰鐔似劒而小陿鐔音滛又音尋)及取官錢帛私假繇¶
使吏(師古曰假謂顧賃也繇讀與徭/同○宋祁曰繇字下疑有役字)及治飾車甲三百¶
萬以上於是望之劾奏延夀上僭不道又自陳前為延¶
夀所奏今復舉延夀罪衆庶皆以臣懐不正之心侵寃¶
延夀願下丞相中二千石博士議其罪事下公卿皆以¶