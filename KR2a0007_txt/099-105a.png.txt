(師古曰欽敬/也班布也)各就厥國養牧民人用成功業其在緣邊¶
若江南非詔所召遣侍于帝城者納言掌貨大夫且調¶
都内故錢予其祿(師古曰調謂發取之/音徒釣反次下亦同)公歳八十萬侯¶
伯四十萬子男二十萬然復不能盡得莽好空言慕古¶
法多封爵人性實遴嗇(師古曰遴/讀與吝同)託以地理未定故且¶
先賦茅土用慰喜封者是歳復明六筦之令每一筦下¶
為設科條防禁犯者罪至死吏民抵罪者寖衆又一切¶
調上公以下諸有奴婢者率一口出錢三千六百天下¶