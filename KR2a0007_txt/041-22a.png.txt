　前漢書卷四十一考證¶
樊噲傳從攻陽城○(臣召南/)按陽城史記作城陽以上¶
　下文推之城陽地既太遠陽城亦尚懸隔胡三省謂¶
　應作成陽是也二史皆傳冩誤耳¶
項羽既饗軍士中酒注不醉不醒故謂之中○顧炎武¶
　曰中酒謂酒半也吕氏春秋謂之中飲凡事之半曰¶
　中中酒猶今人言半席相如傳酒中樂酣師古曰酒¶
　中飲酒中之半也一人注書前後不同¶