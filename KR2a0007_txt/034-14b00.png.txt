鍾離昧(師古曰昧/音莫曷反)家在伊廬(劉徳曰東海朐南有此邑/韋昭曰今中廬縣也師古)¶
(曰韋説非也中/廬在襄陽之南)素與信善項王敗昧亡歸信漢怨昧聞¶
在楚詔楚捕之信初之國行縣邑陳兵出入(師古曰行/音下更反)¶
有變告信欲反(師古曰凡言變告/者謂告非常之事)書聞(師古曰聞/於天子)上患¶
之用陳平謀偽游於雲夢者實欲襲信信弗知髙祖且¶
至楚信欲發兵自度無罪(師古曰度/音大各反)欲謁上恐見禽人¶
或説信曰斬昧謁上上必喜亡患信見昧計事昧曰漢¶
所以不擊取楚以昧在公若欲捕我自媚漢吾今死公¶