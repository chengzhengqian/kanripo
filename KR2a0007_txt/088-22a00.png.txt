氏學¶
王式字翁思東平新桃人也事免中徐公及許生式為¶
昌邑王師昭帝崩昌邑王嗣立以行滛亂廢昌邑羣臣¶
皆下獄誅唯中尉王吉郎中令龔遂以數諫减死論式¶
繫獄當死治事使者責問曰師何以亡諫書式對曰臣¶
以詩三百五篇朝夕授王至於忠臣孝子之篇未嘗不¶
為王反復誦之也(師古曰復/音方目反)至於危亡失道之君未嘗¶
不流涕為王深陳之也臣以三百五篇諫是以亡諫書¶