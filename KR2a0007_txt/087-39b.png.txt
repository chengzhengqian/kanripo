弗迨儕男女使莫違(師古曰儕耦也違謂失/婚姻時也儕音仕皆反)恐貧窮者¶
不徧被洋溢之饒開禁苑散公儲創道徳之囿𢎞仁惠¶
之虞(師古曰虞/與娛同)馳弋乎神明之囿覽觀乎羣臣之有亡¶
放雉菟收罝罘麋鹿芻蕘與百姓共之(師古曰芻所以/飤牛馬蕘草薪)¶
蓋所以臻兹也於是醇洪鬯之徳豐茂世之規(師古曰/洪大也)¶
(鬯與暢同/暢通也)加勞三皇勗勤五帝不亦至乎乃祗荘雍穆¶
之徒(師古曰祗荘敬/也雍穆和也)立君臣之節崇賢聖之業未皇苑¶
囿之麗游獵之靡也(師古曰/皇暇也)因回軫還衡(師古曰軫輿/後横木也衡)¶