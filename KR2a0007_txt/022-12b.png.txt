故詩曰鐘鼓鍠鍠磬管鏘鏘降福穰穰(師古曰此周頌/執競之詩也鍠)¶
(鍠和也鏘鏘盛也穰穰多也言周王祭祖考之廟奏樂/而八音和盛則神降之福至多也鍠音皇穰音人羊反)¶
書云擊石拊石百獸率舞(師古曰虞書舜典也石謂磬/也言樂之和諧也至於擊拊)¶
(磬石則百獸相率而舞也○/宋祁曰和諧也應刪去也字)鳥獸且猶感應而况於人¶
乎况於鬼神乎故樂者聖人之所以感天地通神明安¶
萬民成性類者也然自雅頌之興而所承衰亂之音猶¶
在(師古曰言若周時/尚有殷紂之餘聲)是謂淫過凶嫚之聲為設禁焉世¶
衰民散小人乗君子(師古曰/乗陵也)心耳淺薄則邪勝正故書¶