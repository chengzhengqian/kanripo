(反況今更有異乎師古曰/綰謂引結其組音烏版反)不以此時反今居一小縣顧¶
欲反邪(師古曰顧/猶倒也)文帝既見勃獄辭廼謝曰吏方驗而¶
出之於是使使持節赦勃復爵邑勃既出曰吾嘗將百¶
萬軍安知獄吏之貴也(○宋祁曰浙本安/知字上有然終字)勃復就國孝¶
文十一年薨諡曰武侯子勝之嗣尚公主不相中(如淳/曰猶)¶
(言不相合當也師古曰意/不相可也中音竹仲反)坐殺人死國絶一年(○宋祁/曰景祐)¶
(本一年下有文帝乃擇子賢者河内太守十二字予据/後言文帝擇勃子賢者皆推亞夫於文次第方及耳不)¶
(容先更於此重複見也若更存此則河内太/守三處再見班固之筆必不然也今去之)弟亞夫復¶