乙亥天水冀南山大石鳴(師古曰天水之/冀縣南山也)聲隆隆如雷¶
有頃止聞平襄二百四十里(韋昭曰/天水縣)壄雞皆鳴(師古曰/雉也)¶
石長丈三尺廣厚略等(師古曰廣及/厚皆知其長)旁著岸脅去地二¶
百餘丈民俗名曰石鼓石鼓鳴有兵是歲廣漢鉗子謀¶
攻牢(師古曰鉗子謂鉗徒/也牢繫重囚之處)簒死辠囚鄭躬等盜庫兵劫¶
略吏民衣繡衣自號曰山君黨與&KR0906;廣明年冬廼伏誅¶
自歸者三千餘人後四年尉氏樊並等謀反殺陳留太¶
守嚴普自稱將軍山陽亡徒蘇令等黨與數百人盜取¶