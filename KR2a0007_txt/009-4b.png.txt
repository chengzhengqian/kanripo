為王詔罷黄門乗輿狗馬(師古曰黄門近署也/故親幸之物屬焉)水衡禁¶
囿宜春下苑(孟康曰宫名也在杜縣東晋灼曰史記云/𦵏二世杜南宜春苑中師古曰宜春下苑)¶
(即今京城東南/隅曲江池是)少府佽飛外池(如淳曰漢儀注佽飛具/矰繳以射鳬鴈給祭祀)¶
(是故有/池也)嚴籞池田(蘇林曰嚴飾池上之屋及其地也晋/灼曰嚴籞射苑也許慎曰嚴弋射者)¶
(所蔽也池田苑中田/也師古曰晋說是)假與貧民詔曰蓋聞賢聖在位隂¶
陽和風雨時日月光星辰静黎庶康寧考終厥命(師古/曰考)¶
(老也言得夀/考終其天命)今朕恭承天地託于公侯之上明不能燭¶
徳不能綏災異竝臻連年不息乃二月戊午地震于隴¶