士戰及溺死者四千餘人眀年復遣軍正王平與大鴻¶
臚田廣明等並進大破益州斬首捕虜五萬餘級獲畜¶
産十餘萬上曰鉤町侯亡波率其邑君長人民擊反者¶
(師古曰鉤音鉅于/反町音大鼎反)斬首捕虜有功其立亡波為鉤町王¶
大鴻臚廣明賜爵關内侯食邑三百户後間嵗武都氐¶
人反(師古曰間/嵗隔一嵗)遣執金吾馬適建龍頟侯韓増與大鴻¶
臚廣明將兵擊之至成帝河平中夜郎王興與鉤町王¶
禹漏卧侯俞更舉兵相攻(孟康曰漏卧夷邑名後為縣/師古曰俞音踰更互也音工)¶