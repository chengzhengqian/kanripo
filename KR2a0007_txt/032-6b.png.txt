有一人曰天下叛秦能者先立且趙王素出將軍下今¶
女兒乃不為將軍下車請追殺之良以得秦書欲反趙¶
未决因此怒遣人追殺王姊遂襲邯鄲邯鄲不知竟殺¶
武臣趙人多為耳餘耳目者故得脫出収兵得數萬人¶
客有說耳餘曰兩君羈旅(張晏曰羈/寄旅客也)而欲附趙難可獨¶
立立趙後輔以誼(師古曰謂求取六國時趙王/後而立之以名義自輔助也)可就功¶
(師古曰/就成也)乃求得趙歇立為趙王居信都(張晏曰歇趙之/苗裔也信都襄)¶
(國也○宋祁曰乃求/舊木作仍求非是)李良進兵擊餘餘敗良良走歸章¶