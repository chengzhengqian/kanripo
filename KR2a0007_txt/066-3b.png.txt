(以行恩施為己名援/也或曰以胡為援也)使内郡自省作車(服䖍曰詐令内/郡自省作車轉)¶
(輸也邊屯無事之時宜自治作車以給軍用師古/曰令郡自省減諸餘功用而作車也省音所領反)又令¶
耕者自轉以困農(文頴曰自/輸穀於邊)煩擾畜者重馬傷耗武備¶
衰減(師古曰重謂懐孕者也言轉運之勞畜産疲困故/使懐孕者為之傷耗以減武備也耗音呼到反○)¶
(宋祁曰故字下/景本有反字)下吏妄賦百姓流亡又詐為詔書以姦¶
傳朱安世(師古曰傳/逮捕也)獄已正於理(○劉攽曰獄/合屬上句)其以涿¶
郡太守屈氂為左丞相分丞相長史為兩府以待天下¶
遠方之選(師古曰待得賢人當拜為右丞/相○宋祁曰長史下當添使字)夫親親任賢¶