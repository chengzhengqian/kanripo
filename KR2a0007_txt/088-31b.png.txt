(師古曰户將官名解/在楊惲蓋寛饒傳)選郎十人從受汝南尹更始翁君¶
本自事千秋能説矣會千秋病死徴江公孫為博士劉¶
向以故諫大夫通逹待詔受穀梁欲令助之江博士復¶
死廼徴周慶丁姓待詔保宮(師古曰保宫少府之/屬官也本名居室)使卒¶
授十人自元康中始講至甘露元年積十餘歲皆明習¶
廼召五經名儒太子太傅蕭望之等大議殿中平公羊¶
穀梁同異各以經處是非時公羊博士嚴彭祖侍郎申¶
輓伊推宋顯(師古曰/輓音晩)穀梁議郎尹更始待詔劉向周慶¶