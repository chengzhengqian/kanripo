皇帝神靈(師古曰稱/音尺孕反)塞狂狡之萌莽曰可嘉新公國師¶
以符命為予四輔明德侯劉龔率禮侯劉嘉等凡三十¶
二人皆知天命或獻天符或貢昌言(師古曰/昌善也)或捕告反¶
虜厥功茂焉諸劉與三十二人同宗共祖者勿罷賜姓¶
曰王唯國師以女配莽子故不賜姓改定安太后號曰¶
黄皇室主絶之於漢也冬十二月雷更名匈奴單于曰¶
降奴服于莽曰降奴服于知(師古曰知者莽改單于/之名也本名嚢知牙斯)威¶
侮五行(師古曰引夏/書甘誓之文)背畔四條(師古曰四條莽所與/作制者事在匈奴傳)侵¶