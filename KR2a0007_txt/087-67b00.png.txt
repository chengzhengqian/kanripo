心於内不求於外於時人皆曶之(師古曰曶與忽同謂/輕也○宋祁曰注文)¶
(輕下當/有之字)唯劉歆及范逡敬焉(師古曰逡/音千旬反)而桓譚以為絶¶
倫(師古曰/無比類)王莽時劉歆甄豐皆為上公莽既以符命自¶
立即位之後欲絶其原以神前事而豐子尋歆子棻復¶
獻之(師古曰棻亦分字也音扶云反/○宋祁曰注文分字當從木)莽誅豐父子投棻¶
四裔辭所連及便收不請(師古曰不/須奏請)時雄校書天禄閣¶
上治獄事使者來欲收雄雄恐不能自免廼從閣上自¶
投下幾死(師古曰幾/音鉅依反)莽聞之曰雄素不與事何故在此¶