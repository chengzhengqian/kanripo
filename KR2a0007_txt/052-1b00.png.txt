王朝因燕昆弟飲(師古曰序家人昆弟/之親不為君臣禮也)是時上未立太¶
子酒酣上從容曰千秋萬歲後傳王(師古曰從音千庸/反○宋祁曰浙本)¶
(傳字下/有於字)太后驩嬰引巵酒進上曰天下者髙祖天下父¶
子相傳漢之約也上何以得傳梁王太后由此憎嬰嬰¶
亦薄其官(師古曰自嫌其官輕薄之也○宋祁曰南本/注也字下有何儒亮以為嬰素忠讜氣髙不)¶
(以官業為重余按師古注/例無何儒亮此其誤冩歟)因病免太后除嬰門籍不得¶
朝請(師古曰請音才/性反其下亦同)孝景三年吳楚反上察宗室諸竇¶
無如嬰賢(師古曰宗室帝之同姓親也諸竇總謂帝外/家也以吳楚之難故欲用内外之親為將也)¶