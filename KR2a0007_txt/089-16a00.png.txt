説(師古曰説/讀曰悦)荅曰選用賢良固欲安之也遂曰臣聞治¶
亂民猶治亂繩不可急也唯緩之然後可治臣願丞相¶
御史且無拘臣以文法得一切便宜從事上許焉加賜¶
黄金贈遣乘傳至勃海界(師古曰傳/音張戀反)郡聞新太守至發¶
兵以迎遂皆遣還移書勑屬縣悉罷逐捕盗賊吏諸持¶
鉏鉤田器者皆為良民吏毋得問(師古曰/鉤鐮也)持兵者廼為¶
盗賊遂單車獨行至府郡中翕然盗賊亦皆罷(師古曰/罷讀曰)¶
(疲言為盗賊乆心亦疲厭○劉奉世曰盗賊與劫畧相/随史以為二事故前云盗賊亦皆罷後云劫略者去兵)¶