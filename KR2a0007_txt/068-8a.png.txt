羣臣王入朝太后還乗輦欲歸温室中黄門宦者各持¶
門扇王入門閉昌邑羣臣不得入王曰何為大將軍跪¶
曰有皇太后詔毋内昌邑羣臣王曰徐之何廼驚人如¶
是光使盡驅出昌邑羣臣置金馬門外車騎將軍安世¶
將羽林騎收縛二百餘人皆送廷尉詔獄令故昭帝侍¶
中中臣侍守王光勑左右謹宿衞卒有物故自裁令我¶
負天下有殺主名(師古曰卒讀曰猝物/故死也自裁自殺也)王尚未自知當¶
廢謂左右我故羣臣從官安得罪而大將軍盡繫之乎¶