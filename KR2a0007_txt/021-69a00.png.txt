文王受命而至此十三年嵗亦在鶉火故傳曰嵗在鶉¶
火則我有周之分壄也師初𤼵以殷十一月戊子日在¶
析木箕七度故傳曰日在析木是夕也月在房五度房¶
爲天駟故傳曰月在天駟後三日得周正月辛卯朔合¶
辰在斗前一度斗柄也故傳曰辰在斗柄明日壬辰䢅¶
星始見(師古曰䢅古晨字也其/字從臼臼音居玉反)癸巳武王始𤼵丙午還¶
師戊午度于孟津孟津去周九百里師行三十里故三¶
十一日而度明日己未冬至䢅星與婺女伏歴建星及¶