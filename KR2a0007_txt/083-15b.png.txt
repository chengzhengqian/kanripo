(曰髯頰毛也/抵擊也音紙)觀齊兒欲以此為俗邪廼召見諸曹史書¶
佐及縣大吏選視其可用者出教置之(師古曰皆新補/置以代移病者)¶
皆斥罷諸病吏白巾走出府門郡中大驚頃之門下掾¶
贛遂耆老大儒教授數百人拜起舒遲博出教主簿(師/古)¶
(曰以此教/告主簿)贛老生不習吏禮主簿且教拜起閑習廼止¶
又敇功曹官屬多襃衣大袑(師古曰袑音紹謂大袴也/○蕭該音義曰按韋昭曰)¶
(袴上曰袑音黍/矯反鄧展音紹)不中節度自今掾史衣皆令去地三寸¶
博尤不愛諸生所至郡輙罷去議曹曰豈可復置謀曹¶