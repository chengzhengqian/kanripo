已死以為口絶乃謂王曰羣臣可用者皆前繫今無足¶
以舉事者王以非時發恐無功臣願會逮(師古曰㑹謂/應逮書而徃)¶
(也/)王亦愈欲休即許太子太子自刑不殊(晉灼曰不殊/不死也師古)¶
(曰殊絶也雖自刑/殺而身首不絶也)伍被自詣吏具告與淮南王謀反吏¶
因捕太子王后圍王宮盡捕王賓客在國中者索得反¶
具以聞(師古曰索捜/也音山客反)上下公卿治所連引與淮南王謀¶
反列侯二千石豪傑數千人皆以罪輕重受誅衡山王¶
賜淮南王弟當坐收有司請逮捕衡山王上曰諸侯各¶