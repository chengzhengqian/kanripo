晦正終始弦為繩墨望成君徳春夏南秋冬北閒者月¶
數以春夏與日同道(孟康曰房有四星其閒有三道春/夏南行南頭第一星裏道也秋冬)¶
(北行北頭第一星裏道也與日同道者謂/中央道也此三道者日月五星之所由也)過軒轅上后¶
受氣(孟康曰軒轅/南大星為后)入太微帝廷揚光煇犯上將近臣列¶
星皆失色厭厭如滅(鄭氏曰厭音檿桑之/檿師古曰音烏㸃反)此為母后與¶
政亂朝(師古曰與/讀曰豫)隂陽俱傷兩不相便外臣不知朝事¶
竊信天文卽如此近臣已不足杖矣(師古曰杖/謂倚任也)屋大柱¶
小可為寒心(師古曰言天下事重大/臣之任當得賢能者)唯陛下親求賢士¶