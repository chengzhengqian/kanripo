(二越本/作三)復尊孝武廟為世宗廟行所巡狩亦立焉凡祖¶
宗廟在郡國六十八合百六十七所(師古曰六十八者/郡國之數也百六)¶
(十七所宗廟之數也○宋祁曰/注文百六十七所下當添者字)而京師自高祖下至宣¶
帝與太上皇悼皇考各自居陵旁立廟(師古曰悼皇考/者宣帝之父卽)¶
(史皇/孫)并為百七十六又園中各有寢便殿(如淳曰黄圗/髙廟有便殿)¶
(是中央正殿也師古曰如說非也凡言便殿便室者皆/非正大之處寢者陵上正殿若平生露寢矣便殿者寢)¶
(側之别/殿耳)日祭於寢月祭於廟時祭於便殿寢日四上食¶
廟歲二十五祠(如淳曰月祭朔望加臘為二十五晉灼/曰漢儀注宗廟一歲十二祠五月嘗麥)¶