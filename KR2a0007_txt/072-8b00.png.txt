廷不備難以言治左右不正難以化逺民者弱而不可¶
勝愚而不可欺也聖主獨行於深宫得則天下稱誦之¶
失則天下咸言之行發於近必見於逺故謹選左右審¶
擇所使左右所以正身也所使所以宣徳也詩云濟濟¶
多士文王以寜(師古曰大雅/文王之詩也)此其本也春秋所以大一¶
統者六合同風九州共貫也(師古曰解在/董仲舒傳)今俗吏所以¶
牧民者非有禮義科指可世世通行者也獨設刑法以¶
守之其欲治者不知所繇(師古曰繇/與由同)以意穿鑿各取一¶