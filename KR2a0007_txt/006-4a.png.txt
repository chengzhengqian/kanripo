(海王都東甌故號東甌/師古曰甌音一侯反)東甌告急遣中大夫嚴助持節¶
發㑹稽兵浮海救之未至閩越走兵還九月丙子晦日¶
有蝕之¶
四年夏有風赤如血六月旱秋九月有星孛于東北¶
五年春罷三銖錢行半兩錢(師古曰又/新鑄作也)置五經博士夏¶
四月平原君薨(服䖍曰王皇后之/母武帝外祖母)五月大蝗秋八月廣¶
川王越清河王乘皆薨¶
六年春二月乙未遼東高廟災夏四月壬子高園便殿¶