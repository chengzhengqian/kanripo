歴京兆太僕為衞尉矣官簿皆在方進之右(師古曰簿/謂伐閱也)¶
(簿音主簿之簿○宋/祁曰官簿一作薄)及御史大夫缺三人皆名卿俱在¶
選中而方進得之㑹丞相宣有事與方進相連上使五¶
二千石雜問丞相御史(晉灼曰大臣獄重故以/秩二千石五人詰責之)咸詰責¶
方進冀得其處方進心恨初大將軍鳳奏除陳湯為中¶
郎與從事(師古曰毎有政事/皆與謀之而行也)鳳薨後從弟車騎將軍音¶
(○宋祁曰邵/本無從字)代鳳輔政亦厚湯逢信陳咸皆與湯善湯¶
數稱之於鳳音所久之音薨鳳弟成都侯商復為大司¶