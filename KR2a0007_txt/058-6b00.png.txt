(曰約/要也)至上前皆背其約以順上指汲黯庭詰𢎞曰齊人¶
多詐而無情始為與臣等建此議今皆背之不忠上問¶
𢎞𢎞謝曰夫知臣者以臣為忠不知臣者以臣為不忠¶
上然𢎞言左右幸臣每毁𢎞上益厚遇之𢎞為人談笑¶
多聞(師古曰善於談笑而又多聞也談/字或作詼音恢謂啁也善啁謔也)常稱以為人主¶
病不廣大人臣病不儉節飬後母孝謹後母卒服喪三¶
年為内史數年遷御史大夫時又東置蒼海(○宋祁云/一作滄)¶
北築朔方之郡𢎞數諫以為罷弊中國以奉無用之地¶