光者上輒怒曰大將軍國家忠臣先帝所屬(師古曰屬/音之欲反)¶
敢有譛毁者坐之光由是得盡忠語在燕王霍光傳冬¶
十月詔曰左將軍安陽侯桀票騎將軍桑樂侯安御史¶
大夫桑𢎞羊皆數以邪枉干輔政(師古曰枉曲也以邪/曲之事而干求也)¶
大將軍不聽而懐怨望與燕王通謀置驛往來相約結¶
燕王遣壽西長孫縱之(蘇林曰壽西姓也長/名也孫姓縱之名)等賂遺長¶
公主丁外人謁者杜延年大將軍長史公孫遺等交通¶
私書(服䖍曰外人主之所幸也晉灼曰漢語字少君/師古曰此杜延年别自一人非下諌大夫也)其¶