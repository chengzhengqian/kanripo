得匈奴之贏以謝天下(師古曰贏餘/也音戈成反)又以微文殺無知¶
者五百餘人臣竊為陛下弗取也上弗許曰吾久不聞¶
汲黯之言今又復妄發矣後數月黯坐小法會赦免官¶
於是黯隠於田園者數年會更立五銖錢民多盜鑄錢¶
者楚地尤甚上以為淮陽楚地之郊也(師古曰郊謂交/道衝要之處也)¶
召黯拜為淮陽太守黯伏謝不受印綬詔數強予然後¶
奉詔召上殿黯泣曰臣自以為填溝壑不復見陛下(師/古)¶
(曰填音/大賢反)不意陛下復收之臣常有狗馬之心(師古曰/思報效)今¶