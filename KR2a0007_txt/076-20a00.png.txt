忘國事非忠孝之節也伏聞膠東勃海左右郡嵗數不¶
登(師古曰年榖/頻不熟也)盗賊並起至攻官寺簒囚徒搜市朝劫¶
列侯吏失綱紀姦軌不禁臣敞不敢愛身避死唯明詔¶
之所處願盡力摧挫其暴虐存撫其孤弱事即有業所¶
至郡條奏其所由廢及所以興之狀(師古曰有業/言各得其所)書奏¶
天子徵敞拜膠東相(○宋祁曰膠東景/帝子康王寄之後)賜黄金三十斤¶
敞辭之官自謂治劇郡非賞罰無以勸善懲惡(師古曰/懲止也)¶
吏追捕有功效者願得壹切比三輔尤異(如淳曰壹切/權時也趙廣)¶