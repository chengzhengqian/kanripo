相敇椽吏案事郡國及休告從家還至府輙白四方異¶
聞或有逆賊風雨災變郡不上相輙奏言之時丙吉為¶
御史大夫同心輔政上皆重之相為人嚴毅不如吉寛¶
視事九嵗神爵三年薨諡曰憲侯子𢎞嗣甘露中有罪¶
削爵為關内侯(師古曰𢎞坐騎至/宗廟下大不敬也)¶
丙吉字少卿魯國人也治律令為魯獄史積功勞稍遷¶
至廷尉右監坐法失官歸為州從事武帝末巫蠱事起¶
吉以故廷尉監徴(師古曰被/召詣京師)詔治巫蠱郡邸獄時宣帝¶