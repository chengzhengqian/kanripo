城(師古曰/杅音于)其冬匈奴大雨雪(師古曰雨/音于具反)畜多飢寒死而¶
單于年少(○劉攽曰/而改兒)好殺伐國中多不安左大都尉欲¶
殺單于使人閒告漢(師古曰/私來報)曰我欲殺單于降漢漢逺¶
漢即來兵近我我即發(師古曰來兵/言以兵來也)初漢聞此言故築¶
受降城猶以為逺其明年春漢使浞野侯破奴將二萬¶
騎出朔方北二千餘里(師古曰以迎/左大都尉)期至浚稽山而還¶
(師古曰浚音俊稽/音雞在武威北)浞野侯既至期左大都尉欲發而覺¶
單于誅之發兵擊浞野侯浞野侯行捕首虜數千人還¶