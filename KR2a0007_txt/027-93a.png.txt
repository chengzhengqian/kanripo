厥咎天雨血兹謂不親民有怨心不出三年無其宗人¶
又曰佞人禄功臣僇天雨血(師古曰僇/古戮字)哀帝建平四年¶
四月山陽湖陵雨血廣三尺長五尺大者如錢小者如¶
麻子後二年帝崩王莽擅朝誅貴戚丁傅大臣董賢等¶
皆放徙逺方與諸吕同象誅死者少雨血亦少京房易¶
傳曰聽之不聰是謂不謀厥咎急厥罰恒寒厥極貧時¶
則有鼓妖時則有魚孽時則有豕禍時則有耳痾時則¶
有黑眚黑祥惟火沴水聽之不聰是謂不謀言上偏聽¶