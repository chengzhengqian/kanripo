持詔記封如前予武中有封小綠篋記曰告武以篋中¶
物書予獄中婦人武自臨飲之(師古曰飲/音於禁反)武發篋中有¶
裹藥二枚赫蹏書(鄧展曰赫音兄弟䦧牆之䦧應劭曰/赫蹏薄小紙也晉灼曰今謂薄小物)¶
(為䦧蹏師古曰今/書本赫字或作擊)曰告偉能努力飲此藥不可復入女¶
自知之(師古曰女/讀曰汝)偉能卽宫宫讀書已曰果也欲姊弟¶
擅天下我兒男也頟上有壯髪類孝元皇帝(師古曰壯/髪當頟前)¶
(侵下而生今俗呼/為圭頭者是也)今兒安在危殺之矣(師古曰危險也/猶今人言險不)¶
(殺/耳)奈何令長信得聞之(師古曰/謂太后)宫飲藥死後宫婢六人¶