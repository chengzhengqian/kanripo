(曰錢模下姚/本添樸字)姦錢日多五穀不為多(師古曰言皆采銅/鑄錢廢其農業故)¶
(五榖不多也為音于偽反/不為多猶言為之不多也)善人怵而為姦邪(李竒曰怵/誘也動心)¶
(於姦邪也師古曰怵/音先律反又音黜)愿民陷而之刑戮(師古曰/愿謹也)刑戮將¶
甚不詳奈何而忽(師古曰詳平也忽忽㤀也○宋/祁曰忽㤀也姚本改作怠忘也)國知¶
患此吏議必曰禁之禁之不得其術其傷必大令禁鑄¶
錢則錢必重(師古曰令/謂法令也)重則其利深盜鑄如雲而起(師/古)¶
(曰言/其多)棄市之罪又不足以禁矣姦數不勝而法禁數潰¶
銅使之然也(師古曰數並/音所角反)故銅布於天下其為禍博矣¶