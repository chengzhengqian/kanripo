羣臣恐諛(張晏曰恐機發陷禍而為諂諛以求自全也/師古曰此説非也直為恐懼而為諂諛也恐)¶
(音丘/勇反)驕溢縱恣不顧患禍妄賞以隨喜意妄誅以快怒¶
心法令煩憯(師古曰憯痛也言痛/害於下憯音千感反)刑罰暴酷輕絶人命¶
身自射殺(○宋祁曰殺字下疑有人字若直言身/自射殺未見其事必著人字義乃易了)天下¶
寒心莫安其處姦邪之吏乗其亂法以成其威獄官主¶
斷生殺自恣上下瓦解各自為制秦始亂之時吏之所¶
先侵者貧人賤民也至其中節所侵者富人吏家也及¶
其末塗所侵者宗室大臣也是故親疏皆危外内咸怨¶