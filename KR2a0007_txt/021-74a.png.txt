星必獲諸侯後八嵗釐之二十四年也嵗在實沈秦伯¶
納之故傳曰董因云君以辰出而以參入必獲諸侯春¶
秋釐公即位三十三年子文公興立文公元年距辛亥¶
朔旦冬至二十九嵗是嵗閏餘十三正小雪閏當在十¶
一月後而在三月故傳曰非禮也後五年閏餘十是嵗¶
亡閏而置閏閏所以正中朔也亡閏而置閏又不告朔¶
故經曰閏月不告朔言亡此月也傳曰不告朔非禮也¶
春秋文公即位十八年子宣公倭立(師古曰倭/音於危反)宣公春¶