夫定萬世䇿以安宗廟天下蒸庶咸以康寧(師古曰蒸/衆庶人也)¶
(康安/也)功徳茂盛朕甚嘉之復其後世疇其爵邑(張晏曰/律非始)¶
(封十減二疇者等也言不復/減也師古曰復音方目反)世世毋有所與(師古曰與/讀曰豫)¶
功如蕭相國夏四月鳳皇集魯郡羣鳥從之(師古曰今/流俗書夲)¶
(此下云戊申立皇太子而後年又有立皇太子事此盖/以元紀云元帝二嵗宣帝即位八嵗為皇太子故後人)¶
(妄於此書加之舊夲無也據疏廣及丙吉傳並云地節/三年立皇太子此即明驗而或者妄為臆説乖扵實矣)¶
大赦天下五月光禄大夫平丘侯王遷有罪下獄死上¶
始親政事又思報大將軍功徳廼復使樂平侯山領尚¶