位天下大水闗東郡十一尤甚二年齊地饑穀石三百¶
餘民多餓死琅邪郡人相食在位諸儒多言鹽鐵官及¶
北假田官常平倉可罷(孟康曰北/假地名也)毋與民爭利上從其¶
議皆罷之又罷建章甘泉宫衞角抵齊三服官省禁苑¶
以予貧民減諸侯王廟衞卒半又減闗中卒五百人轉¶
穀振貸窮乏其後用度不足獨復鹽鐵官成帝時天下¶
亡兵革之事號為安樂然俗奢侈不以畜聚為意永始¶
二年梁國平原郡比年傷水災人相食(師古曰/比頻也)刺史守¶