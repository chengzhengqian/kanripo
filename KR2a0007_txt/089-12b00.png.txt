孤寡遇之有恩所部吏民愛敬焉遷補太守卒史舉賢¶
良為大司農丞遷北海太守以治行第一入為大司農¶
為人淳厚篤於故舊然性公正不可交以私天子器之¶
朝廷敬焉是時張敞為膠東相與邑書曰明主游心太¶
古廣延茂士(師古曰/茂善也)此誠忠臣竭思之時也直敞遠守¶
劇郡馭於繩墨(師古曰直/讀曰值)匈臆約結固亡竒也(師古曰/約屈也)¶
雖有亦安所施(師古曰言在逺郡無足展效也○/宋祁曰注文舊作放姚本改作效)足下¶
以清明之徳掌周稷之業(師古曰司農主百/榖故云周稷之業)猶饑者甘¶