(近是矣詩小雅雨無正之篇曰若此無罪淪胥以鋪胥/相也鋪徧也言無罪之人遇於亂政横相牽率徧得罪)¶
(也韓詩淪字作薫薫者謂相薫蒸亦漸及之義耳此敘/言史遷因坐李陵横得罪也○蕭該音義曰韋昭曰腐)¶
(刑必薫之/餘殘曰胥)幽而發憤廼思廼精錯綜羣言古今是經勒¶
成一家大略孔明(師古曰/孔甚也)述司馬遷𫝊第三十二¶
孝武六子昭齊亡嗣(如淳曰昭帝及齊王無嗣/也師古曰嗣合韻音祚)燕刺謀¶
逆廣陵祝詛昌邑短命昬賀失據戾園不幸宣承天序¶
(師古曰序合/韻音似豫反)述武五子𫝊第三十三¶
六世耽耽其欲浟浟(師古曰六者謂武帝也易頤卦六/四爻辭曰虎視耽耽其欲浟浟耽)¶