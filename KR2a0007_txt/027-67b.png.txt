(將軍兵十五萬騎校尉常恵特節護/烏孫兵咸擊匈奴是為二十萬衆也)神爵元年秋大旱¶
是嵗後將軍趙充國征西𦍑成帝永始三年四年夏大¶
旱左氏傳晉獻公時童謡曰丙之晨龍尾伏辰袀服振¶
振取虢之旂(師古曰徒歌曰謡袀服黑衣振振袀服之/貌也袀音均又音弋春反振音只人反)¶
鶉之賁賁天策焞焞火中成軍虢公其犇(師古曰賁音/奔焞音吐敦)¶
(反又/音敦)是時虢為小國介夏陽之阸怙虞國之助(師古曰/介隔也)¶
亢衡於晉有炕陽之節失臣下之心晉獻伐之問於卜¶
偃曰吾其濟虖(師古曰卜偃晉/大夫主卜者)偃以童謡對曰克之十¶