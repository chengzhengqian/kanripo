道死者相望(師古曰道死/謂死於路也)盖天下始叛也及至高皇帝¶
定天下略地於邊聞匈奴聚代谷之外而欲擊之御史¶
成諌曰不可夫匈奴獸聚而鳥散從之如搏景(師古曰/摶擊也)¶
(摶人之陰景/言不可得也)今以陛下盛德攻匈奴臣竊危之髙帝不¶
聽遂至代谷果有平城之圍髙帝悔之廼使劉敬往結¶
和親然後天下亡干戈之事故兵法曰興師十萬日費¶
千金秦常積衆數十萬人雖有覆軍殺將(師古曰覆/音芳目反)係¶
虜單于適足以結怨深讎不足以償天下之費夫匈奴¶