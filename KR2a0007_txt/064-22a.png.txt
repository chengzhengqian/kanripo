生五榖(師古曰地多/沮澤而鹹鹵)然後發天下丁男以守北河暴兵¶
露師十有餘年死者不可勝數終不能踰河而北是豈¶
人衆之不足兵革之不備哉其埶不可也又使天下飛¶
芻輓粟(師古曰運載芻槀令其疾至故/曰飛芻也輓謂引車船也音晚)起於黄腄琅邪¶
負海之郡轉輸北河(師古曰黄腄二縣名也並在東萊/言自東萊及琅邪緣海諸郡皆令)¶
(轉輸至北河也腄/音直瑞反又音誰)率三十鍾而致一石(師古曰六斛四/斗為鍾計其道)¶
(路所費凡用百九十/二斛乃得一石至)男子疾耕不足於糧餉(師古曰餉/亦饟字)¶
女子紡績不足於帷幕百姓靡敝孤寡老弱不能相養¶