甚親附(師古曰謂/城郭諸國)康居太子保蘇匿率衆萬餘人欲降¶
㑹宗奏狀漢遣衛司馬逢迎(師古曰迎之於道隨所/到而逢之故曰逢迎也)㑹¶
宗發戊巳校尉兵隨司馬受降司馬畏其衆欲令降者¶
皆自縛保蘇匿怨望舉衆亡去㑹宗更盡還以擅發戊¶
巳校尉之兵乏興有詔贖論拜為金城太守以病免嵗¶
餘小昆彌為國民所殺諸翖侯大亂徴㑹宗為左曹中¶
郎將光禄大夫使安輯烏孫(師古曰輯/與集同也)立小昆彌兄末¶
振將(服䖍曰人姓名也師古曰其名/也昆彌之兄不可别舉姓也)定其國而還明年¶