(雲師古曰翊音/弋入反又音立)神之揄臨壇宇(師古曰揄引也壇宇謂/祭祠壇場及宫室言神)¶
(引來降臨之/也揄音踰)九疑賓夔龍舞(如淳曰九疑舜所葬言以/舜為賓客也夔典樂龍管)¶
(納言皆隨舜而/來舞以樂神)神安坐鴹吉時(師古曰鴹古翔字也言/神安坐囘翔皆趣吉時)¶
(也/)共翊翊合所思(師古曰共讀曰/恭翊翊敬也)神嘉虞申貳觴(師古/曰虞)¶
(樂也貳觴/猶重觴也)福滂洋邁延長(師古曰滂洋饒廣也滂音/普郎反洋音羊又音祥)沛¶
施祐汾之阿(師古曰沛音普大反沛/然泛貌也阿水之曲隅)揚金光横泰河(師/古)¶
(曰横充滿也/泰河大河也)莽若雲增陽波(師古曰莽雲貌言光明/之盛莽莽然如雲也)徧¶
臚驩騰天歌(師古曰臚陳也騰升也言/陳其歡慶令歌上升於天)¶