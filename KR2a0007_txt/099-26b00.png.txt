二十人羽林三十人前後大車十乗賜公太夫人號曰¶
功顯君食邑二千户黄金印赤韍(師古曰韍/印之組也)封公子男¶
二人安為襃新侯臨為賞都侯加后聘三千七百萬合¶
為一萬萬以明大禮太后臨前殿親封拜安漢公拜前¶
二子拜後如周公故事莽稽首辭讓出奏封事願獨受¶
母號還安臨印韍及號位户邑事下太師光等皆曰賞¶
未足以直功(師古曰/直當也)謙約退讓公之常節終不可聴莽¶
求見固讓太后下詔曰公每見叩頭流涕固辭今移病¶