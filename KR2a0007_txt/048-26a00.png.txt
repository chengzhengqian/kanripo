夫胡粤之人生而同聲耆欲不異(師古曰耆/讀曰嗜)及其長而¶
成俗累數譯而不能相通行有雖死而不相為者(蘇林/曰言)¶
(其人之行不能易事相為處○宋祁曰/浙本無者字為是不但成語亦與注會)則教習然也臣¶
故曰選左右早諭教最急夫教得而左右正則太子正¶
矣(○宋祁曰越本/得字上有有字)太子正而天下定矣書曰一人有慶¶
兆民賴之(師古曰周書呂刑之辭也一人天/子也言天子有善則兆庶獲其利)此時務也¶
凡人之智能見已然不能見將然(師古曰將然/謂欲有其事)夫禮者¶
禁於將然之前而法者禁於已然之後是故法之所用¶