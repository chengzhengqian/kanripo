(三等師古/曰娣音弟)産子男進號曰史皇孫(張晏曰皆以舅氏姓/為氏以相别也師古)¶
(曰進者/皇孫名)武帝末衛后寵衰江充用事充與太子及衛氏¶
有隙(師古曰充為直指使者劾太子家車行/馳道上没入車馬太子求充充不聴也)恐上晏駕¶
後為太子所誅㑹巫蠱事起充因此為姦是時上春秋¶
髙意多所惡以為左右皆為蠱道祝詛窮治其事丞相¶
公孫賀父子陽石諸邑公主(師古曰/両公主)及皇后弟子長平¶
侯衛伉皆坐誅(師古曰伉音/抗又音剛)語在公孫賀江充傳充典¶
治巫蠱既知上意白言宫中有蠱氣入宫至省中壊御¶