横行匈奴以亡救而敗何負於漢而誅吾家使者曰漢¶
聞李少卿教匈奴為兵(○宋祁曰浙本無少/字只云李卿下同)陵曰廼李¶
緒非我也李緒本漢塞外都尉居奚侯城匈奴攻之緒¶
降而單于客遇緒常坐陵上陵痛其家以李緒而誅使¶
人刺殺緒大閼氏欲殺陵(師古曰大閼/氏單于之母)單于匿之北方¶
大閼氏死廼還單于壯陵以女妻之立為右校王衛律¶
為丁靈王(師古曰丁靈胡之别種/也立為王而主其人也)皆貴用事衛律者父¶
本長水胡人律生長漢善協律都尉李延年延年薦言¶