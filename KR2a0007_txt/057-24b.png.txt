橪柿亭柰厚朴(張揖曰枇杷似斛樹長葉子若杏橪橪/支香草也亭山棃也厚朴藥名也郭璞)¶
(曰橪支木也師古曰此二句總論樹木不得雜以香草/也橪郭説得之朴木皮也此藥以皮為用而皮厚故呼)¶
(厚朴云橪音煙/朴音匹角反)梬棗楊梅(張揖曰楊梅其實似榖子/而有核其味酢出江南也)櫻¶
桃蒲陶(師古曰櫻桃即今之朱櫻也禮記謂/含桃爾雅謂之荆桃櫻音於耕反)隱夫薁棣¶
(師古曰隐夫未詳薁即今之郁李也棣/今之山櫻桃薁音於六反棣音徒計反)荅遝離支(張揖/曰荅)¶
(遝似李出蜀晉灼曰離支大如雞子皮麤剝去皮肌如/雞子中黄味甘多酢少師古曰遝音沓離音力智反)¶
羅乎後宫列乎北園貤邱陵下平原(師古曰貤猶延也/一曰次第而重也)¶
(貤音弋/豉反)揚翠葉扤紫莖(師古曰扤/揺也音兀)發紅華垂朱榮煌煌¶