且又令客奈何相辱如此(師古曰言縣令之/客不可以辱也)卓王孫不¶
得已(師古曰/已止也)分與文君僮百人錢百萬及其嫁時衣被¶
財物文君乃與相如歸成都買田宅為富人居久之蜀¶
人楊得意為狗監(師古曰主天/子田獵犬也)侍上上讀子虛賦而善¶
之曰朕獨不得與此人同時哉得意曰臣邑人司馬相¶
如自言為此賦上驚乃召問相如相如曰有是然此乃¶
諸侯之事未足觀請為天子游獵之賦上令尚書給筆¶
札(師古曰札木簡之簿小者也時未/多用紙故給札以書札音壯黠反)相如以子虚虛言¶