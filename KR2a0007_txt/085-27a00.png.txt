忠以相輔義以相匡同己之親等己之尊不以聖徳獨¶
兼國寵又不為長專受榮任分職於陜並為弼疑(師古/曰分)¶
(職於陜謂自陜以東周公主之自陜以西召公主之陜/即今陜州縣也音式冉反而說者妄云分郟是潁州郟)¶
(縣繆矣弼疑謂左輔/右弼前疑後丞也)故内無感恨之隙外無侵侮之羞¶
(師古曰感/音胡闇反)俱享天祐兩荷高名者蓋以此也竊見成都¶
侯以特進領城門兵復有詔得舉吏如五府此明詔所¶
欲寵也將軍宜承順聖意加異往時毎事凡議必與及¶
之指為誠發出於將軍則孰敢不説諭(師古曰言此之/意指皆出忠誠)¶