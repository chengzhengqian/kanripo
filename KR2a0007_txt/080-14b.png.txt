太皇太后立雲太子開明為東平王又立思王孫成都¶
為中山王開明立三年薨無子復立開明兄嚴鄉侯信¶
子匡為東平王奉開明後王莽居攝東郡太守翟義與¶
嚴鄉侯信謀舉兵誅莽立信為天子兵敗皆為莽所滅¶
中山哀王竟初元二年立為清河王三年徙中山以幼¶
少未之國建昭四年薨邸葬杜陵(○宋祁曰江南本邸/字上有郡字浙本無)¶
無子絶太后歸居外家戎氏¶
孝元皇帝三男王皇后生孝成帝傅昭儀生定陶共王¶