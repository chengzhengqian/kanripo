(此言而意専在趙李耳自餘劉向之徒/又皆不論班氏也間非也音居莧反)稺生彪彪字叔¶
皮幼與從兄嗣共遊學家有賜書内足於財好古之士¶
自逺方至父黨揚子雲以下莫不造門(師古曰造至/也音千到反)嗣¶
雖修儒學然貴老嚴之術(師古曰老老子/也嚴莊周也)桓生欲借其¶
書(師古曰/桓譚)嗣報曰若夫嚴子者絶聖棄智修生保真清¶
虚澹泊歸之自然(師古曰澹泊安静也澹音徒/濫反泊音歩各反又音魄)獨師友¶
造化而不為世俗所役者也漁釣於一壑則萬物不奸¶
其志(師古曰奸/犯也音干)栖遲於一丘則天下不易其樂不絓聖¶