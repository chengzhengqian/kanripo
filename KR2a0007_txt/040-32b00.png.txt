為侯亞夫為河内守時許負相之(應劭曰許負河/内温人老嫗也)君後¶
三歲而侯侯八歲為將相持國秉(師古曰秉/音彼命反)貴重矣於¶
人臣無二後九年而餓死亞夫笑曰臣之兄以代父侯¶
矣有如卒子當代我何説侯乎然既已貴如負言又何¶
説餓死指視我(師古曰視/讀曰示)負指其口曰從理入口此餓¶
死法也(師古曰從豎/也音子容反)居三歲兄絳侯勝之有罪文帝擇¶
勃子賢者皆推亞夫廼封為條侯(師古曰縣在勃海地/理志作脩字其音同)¶
(耳○宋祁曰脩當作蓨集/韻音祧云周亞夫所封)文帝後六年匈奴大入邊以¶