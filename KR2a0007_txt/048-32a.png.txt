自憙(師古曰憙讀曰喜音許吏反憙好也好為志氣/也○宋祁曰王仲弓謂憙字宜曰喜讀為憙)嬰¶
以廉耻故人矜節行(師古曰嬰加/也矜尚也)上設廉耻禮義以遇¶
其臣而臣不以節行報其上者則非人類也故化成俗¶
定則為人臣者主耳忘身(孟康曰唯為主/耳不念其身)國耳忘家公¶
耳忘私利不茍就害不茍去唯義所在上之化也故父¶
兄之臣誠死宗廟法度之臣誠死社稷輔翼之臣誠死¶
君上守圄扞敵之臣誠死城郭封疆故曰聖人有金城¶
者比物比志也(李竒曰志記也凡此上陳廉耻之事皆/古記也如淳曰比謂比方也使忠臣以)¶