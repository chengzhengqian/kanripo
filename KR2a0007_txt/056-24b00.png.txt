(曰孟説是也揎音/宣踧音子六反)&KR0906;以大窮富者奢侈羡溢貧者窮急¶
愁苦(師古曰羡饒也讀/與衍同音弋戰反)窮急愁苦而上不救則民不樂¶
生民不樂生尚不避死安能避罪此刑罰之所以蕃而¶
姦邪不可勝者也(師古曰蕃多/也音扶元反)故受祿之家食祿而已¶
不與民爭業然後利可均布而民可家足此上天之理¶
而亦太古之道天子之所宜法以為制大夫之所當循¶
以為行也故公儀子相魯(師古曰/公儀休)之其家見織帛怒而¶
出其妻食於舍而茹葵慍而拔其葵(師古曰食菜/曰茹音汝)曰吾¶