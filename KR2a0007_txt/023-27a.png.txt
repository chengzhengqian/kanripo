(師古曰狃串習也寖/漸也狃音女救反)此刑之所以蕃也孔子曰古之知¶
法者能省刑本也今之知法者不失有罪末矣(師古曰/省謂減)¶
(除之絶於未然故曰本也不/失有罪事止聽訟所以為末)又曰今之聽獄者求所以¶
殺之古之聽獄者求所以生之與其殺不辜寧失有罪¶
今之獄吏上下相驅以刻為明深者獲功名平者多後¶
患諺曰鬻棺者欲歲之疫(師古曰鬻賣也疫厲/病也鬻音育疫音役)非憎人¶
欲殺之利在於人死也今治獄吏欲陷害人亦猶此矣¶
凡此五疾獄刑所以尤多者也自建武永平民亦新免¶