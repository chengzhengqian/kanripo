因奏泰階之事上廼拜朔為太中大夫給事中賜黄金¶
百斤然遂起上林苑如壽王所奏云久之隆慮公主子¶
昭平君(師古曰/慮音廬)尙帝女夷安公主隆慮主病因以金千¶
斤錢千萬為昭平君豫贖死罪上許之隆慮主卒昭平¶
君日驕醉殺主傅獄繫内官(服䖍曰主傅主之官也如/淳曰禮有傅姆說者又曰)¶
(傅者老大夫也漢使中行說傅翁主也師古曰/傅姆是也服說失之内官署名解在律歴志)以公主¶
子廷尉上請請論(師古曰論/决其罪也)左右人人為言前又入贖¶
陛下許之上曰吾弟老有是一子死以屬我(師古曰老/乃有子言)¶