夫卒遽不能詳知(師古曰卒/讀曰猝)以得譴讓(師古曰/讓責也)而吉見¶
謂憂邊思職馭吏力也吉乃歎曰士亡不可容能各有¶
所長嚮使丞相不先聞馭吏言何見勞勉之有掾史繇¶
是益賢吉(師古曰繇與由同○宋祁/曰注文與字上當有讀字)吉又嘗出逢清道¶
羣鬭者死傷横道(李竒曰清道時反羣鬭也師古曰清/道謂天子當出或有齋祀先令道路)¶
(清/浄)吉過之不問掾史獨怪之吉前行逢人逐牛牛喘吐¶
舌(師古曰喘急息音昌兗反○/宋祁曰逐字下疑有失字)吉止駐(○宋祁曰駐/字疑作騎)使¶
騎吏問逐牛行㡬里矣掾史獨謂丞相前後失問或以¶