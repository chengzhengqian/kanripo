向以為十五年王札子殺召伯毛伯(師古曰王札子即/王子㨗也召伯毛)¶
(伯周二大夫也召/讀曰邵後皆類此)天子不能誅天戒若曰不能行政令¶
何以禮樂為而臧之左氏經曰成周宣榭火人火也人¶
火曰火天火曰災榭者講武之坐屋成公三年二月甲¶
子新宫災榖梁以為宣宫不言諡恭也劉向以為時魯¶
三桓子孫始執國政宣公欲誅之恐不能使大夫公孫¶
歸父如晉謀未反宣公死三家譖歸父於成公成公父¶
䘮未葬聽讒而逐其父之臣使奔齊(師古曰三桓謂孟/孫叔孫季孫三家)¶