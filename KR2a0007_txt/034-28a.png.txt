發兵與戰徐僮閒(師古曰二/縣之閒也)爲三軍欲以相救為竒(師/古)¶
(曰不聚一處分而為/三欲互相救出竒譎)或説楚將曰布善用兵民素畏之¶
且兵法諸侯自戰其地為散地(師古曰謂在其本地/戀土懷安故昜逃散)今¶
别為三彼敗吾一餘皆走安能相救不聽布果破其一¶
軍二軍散走遂西與上兵遇蘄西會垂(師古曰會音工/外反垂音大瑞)¶
(反解在髙紀○宋祁/曰髙帝紀作會缶)布兵精甚上乃壁庸城(鄧展曰/地名也)望¶
布軍置陳如項籍軍上惡之與布相望見隃謂布何苦¶
而反(師古曰隃/讀曰遙)布曰欲為帝耳上怒罵之遂戰破布軍¶