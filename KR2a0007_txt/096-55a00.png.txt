良帶爲烏賁都尉(師古曰/賁音奔)後三歲單于死弟烏絫單于¶
咸立(師古曰絫/音力追反)復與莽和親莽遣使者多齎金幣賂單¶
于購求陳良終帶等單于盡收四人及手殺刁䕶者芝¶
音妻子以下二十七人皆械檻車付使者到長安莽皆¶
燒殺之其後莽復欺詐單于和親遂絕匈奴大擊北邉¶
而西域亦瓦解焉耆國近匈奴先叛殺都䕶但欽莽不¶
能討天鳳三年廼遣五威將王駿西域都䕶李崇將戊¶
已校尉出西域諸國皆郊迎送兵榖焉耆詐降而聚兵¶