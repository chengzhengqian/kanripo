王使為漢而稱東藩上曰善廼從其畫復守敖倉而使¶
食其説齊王曰王知天下之所歸乎曰不知也曰知天¶
下之所歸則齊國可得而有也若不知天下之所歸即¶
齊國未可保也齊王曰天下何歸食其曰天下歸漢齊¶
王曰先生何以言之曰漢王與項王戮力西面擊秦約¶
先入咸陽者王之項王背約不與而王之漢中項王遷¶
殺義帝漢王起蜀漢之兵擊三秦出闗而責義帝之負¶
處(○宋祁曰/或無負字)收天下之兵立諸侯之後降城即以侯其¶