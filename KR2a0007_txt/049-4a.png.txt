上曰將軍怯邪盎言曰臣聞千金之子不埀堂(師古曰/言富人)¶
(之子則自愛也垂堂謂坐堂外邉恐/墜墮也○宋祁曰或無之字下同)百金之子不騎衡¶
(如淳曰騎倚也衡樓殿邉欄楯/也師古曰騎謂跨之耳非倚也)聖主不乗危不徼幸今¶
陛下騁六飛(如淳曰六馬/之疾若飛也)馳不測山有如馬驚車敗陛¶
下縱自輕奈高廟太后何上乃止上幸上林皇后愼夫¶
人從其在禁中常同坐(師古曰同坐謂所坐之/處髙下齊同無差等也)及坐郎¶
署長布席盎引郤愼夫人坐(蘓林曰郎署上林中直衞/之署也如淳曰盎時為中)¶
(郎将天子幸署豫設供帳待之故得郤愼夫人坐也師/古曰郤謂退而卑之也坐音材臥反○宋祁云趙本及)¶