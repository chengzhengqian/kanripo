卿曰僊者非有求人主人主者求之其道非少寛暇神¶
不來言神事如迂誕(師古曰迂回遠/也誕大言也)積以歲廼可致於¶
是郡國各除道繕治宮館名山神祠所以望幸矣其春¶
既滅南越嬖臣李延年以好音見上善之下公卿議曰¶
民間祠有鼓舞樂今郊祀而無樂豈稱乎公卿曰古者¶
祠天地皆有樂而神祇可得而禮或曰泰帝使素女鼓¶
五十弦瑟悲帝禁不止(師古曰泰帝亦謂泰昊/也不止謂不能自止也)故破其¶
瑟為二十五弦於是塞南越禱祠泰一后土始用樂舞¶