知計出於足下也則安枕而卧長無慘怛之憂久之不¶
然上且請之於足下何如偃頓首曰敬奉教入言之主¶
主立奏書獻之上大說(師古曰說/讀曰悅)更名竇太主園為長¶
門宫主大喜使偃以黄金百斤為爰叔壽叔因是為董¶
君畫求見上之策令主稱疾不朝上往臨疾問所欲主¶
辭謝曰妾幸䝉陛下厚恩先帝遺德奉朝請之禮備臣¶
妾之使(師古曰請音才姓反○/宋祁曰使景本作儀)列為公主賞賜邑入(師/古)¶
(曰既别得賞賜又所/食之邑入其租賦也)隆天重地死無以塞責(師古曰/塞補也)一¶