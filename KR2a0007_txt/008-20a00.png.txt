朕之任其賜天下吏爵二級民一級女子百戸牛酒加¶
賜三老孝弟力田帛人二匹鰥寡孤獨各一匹秋八月¶
賜故右扶風尹翁歸子黄金百斤以奉其祭祀又賜功¶
臣適後黄金人二十斤(師古曰適讀曰嫡承嗣者也或/子或孫不拘後裔故總言後也)¶
丙寅大司馬衛將軍安世薨比年豐穀石五錢(師古曰/比頻也)¶
神爵元年(應劭曰前年神爵集/于長樂宫故改元)春正月行幸甘泉郊泰¶
畤三月行幸河東祠后土詔曰朕承宗廟戰戰栗栗惟¶
萬事統未燭厥理(師古曰惟思也/統緒也燭照也)廼元康四年嘉榖𤣥¶