(師古曰屬/音之欲反)呂后婦人專欲以事誅異姓王者及大功臣¶
廼稱病不行其左右皆亡匿語頗泄辟陽侯聞之歸具¶
報上益怒又得匈奴降者言張勝亡在匈奴為燕使於¶
是上曰綰果反矣使樊噲擊綰綰悉將其宮人家屬騎¶
數千居長城下候伺幸上病瘉自入謝(師古曰瘉/與愈同)髙祖¶
崩綰遂將其衆亡入匈奴匈奴以為東胡盧王為蠻夷¶
所侵奪常思復歸居嵗餘死胡中髙后時綰妻與其子¶
亡降會髙后病不能見舍燕邸(師古曰舎止也諸侯王/及諸郡朝宿之館在京)¶