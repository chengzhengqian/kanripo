(曰鈆黑者曰鐵刀謂錢幣也龜以/卜占貝以表飾故皆為寶貨也)二者生民之本興自¶
神農之世斵木為耜煣木為耒耒耨之利以敎天下而¶
食足(師古曰斵斫也煣屈也耒手耕曲木也耜耒端木/所以施金也耨耘田也耜音似煣音人九反耒音)¶
(來内反耨音乃搆反○宋祁曰煣木當為揉/木煣玉篇曰而九切以火屈木曲案易作揉)日中為市¶
致天下之民聚天下之貨交易而退各得其所而貨通¶
(師古曰自斵木為耜以/至於此事見易上繫辭)食足貨通然後國實民富而敎¶
化成黄帝以下通其變使民不倦(李竒曰器幣有不便/於時則變更通利之)¶
(使民樂其業/而不倦也)堯命四子以敬授民時(師古曰四子謂羲/仲羲叔和仲和叔)¶