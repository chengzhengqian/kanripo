馳道云(師古曰言云者/此舉著令之文)其後幸酒樂燕樂(晋灼曰幸酒/好酒也樂燕)¶
(沈讌也師古曰幸酒晋說是也樂燕樂者論語稱孔子/云損者三樂樂驕樂樂逸遊樂燕樂損矣燕樂燕私之)¶
(樂也上樂讀如本字又音五孝反下樂音来/各反今流俗本無下樂字後人不曉輒去之)上不以為¶
能而定陶恭王有材蓺母傅昭儀又愛幸上以故常有¶
意欲以恭王為嗣賴侍中史丹護太子家輔助有力上¶
亦以先帝尤愛太子故得無廢竟寧元年五月元帝崩¶
六月己未太子即皇帝位謁高廟尊皇太后曰太皇太¶
后皇后曰皇太后以元舅侍中衛尉陽平侯王鳳為大¶