南海尉事(師古曰被加/也音皮義反)囂死佗即移檄告横浦陽山湟¶
谿關(師古曰/湟音皇)曰盗兵且至急絕道聚兵自守因稍以法¶
誅秦所置吏以其黨為守假(師古曰令為郡縣/之職或守或假也)秦已滅¶
佗卽擊幷桂林象郡自立為南粤武王髙帝已定天下¶
為中國勞苦故釋佗不誅(師古曰/釋置也)十一年遣陸賈立佗¶
為南粤王與剖符通使使和輯百粤(師古曰輯/與集同)毋為南¶
邊害與長沙接境高后時有司請禁粤關市鐵器佗曰¶
髙皇帝立我通使物今髙后聽讒臣别異蠻夷鬲絕器¶