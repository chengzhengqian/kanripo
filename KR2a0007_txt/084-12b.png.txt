善為星(師古曰賁姓也/麗名也賁音肥)言大臣宜當之上廼召見方進¶
還歸未及引決上遂賜冊曰皇帝問丞相君有孔子之¶
慮孟賁之勇朕嘉與君同心一意庻幾有成惟君登位¶
于今十年灾害並臻民被飢餓加以疾疫溺死闗門牡¶
開(張晏曰元延元年章門函谷門牡自亡○宋祁曰按/五行志注晉灼曰章城門西出南頭第一門也牡是)¶
(出籥者師古曰牡所以下/閉者以鐵為之非出籥也)失國守備盗賊黨軰(師古曰/黨衆多)¶
(○宋祁曰監本浙本作盗/黨羣軰姚本作盗賊羣軰)吏民殘賊毆殺良民(師古曰/毆擊也)¶
(音一/口反)斷獄嵗嵗多前上書言事交錯道路懐姦朋黨相¶