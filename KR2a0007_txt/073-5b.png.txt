涕其漣(師古曰漣漣/泣下貌音連)㣲㣲老夫咨旣遷絶(師古曰咨嗟/也絶謂與舊)¶
(居絶/也)洋洋仲尼視我遺烈(師古曰洋洋美盛也烈業也/視讀曰示孔子鄒人故言示)¶
(我遺業也洋/音祥又音羊)濟濟鄒魯禮義唯㳟誦習弦歌于異他邦¶
(師古曰言禮樂之/教不同餘土也)我雖鄙耉心其好而我徒侃爾樂亦¶
在而(師古曰而者句絶之辭侃和樂貌音/口旦反○宋祁曰景徳本絶作端)孟卒于鄒或¶
曰其子孫好事述先人之志而作是詩也自孟至賢五¶
世賢為人質朴少欲篤志於學(師古曰/篤厚也)兼通禮尚書以¶
詩教授號稱鄒魯大儒徵為博士給事中進授昭帝詩¶