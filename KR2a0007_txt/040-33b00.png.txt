門士請車騎曰將軍約軍中不得驅馳於是天子廼按¶
轡徐行至中營將軍亞夫揖曰介胄之士不拜請以軍¶
禮見(應劭曰禮/介者不拜)天子為動改容式車(師古曰古者立乗/凡言式車者謂俛)¶
(身撫式以禮敬人/式車前横木也)使人稱謝(師古曰/謝告也)皇帝敬勞將軍成¶
禮而去既出軍門羣臣皆驚文帝曰嗟乎此眞將軍矣¶
鄉者霸上棘門如兒戲耳(師古曰郷/讀曰嚮)其將固可襲而虜¶
也至於亞夫可得而犯邪稱善者乆之月餘三軍皆罷¶
廼拜亞夫為中尉文帝且崩時戒太子曰即有緩急周¶