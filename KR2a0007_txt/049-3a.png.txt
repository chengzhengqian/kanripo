嘗病三年陛下不交睫解衣(師古曰睫目傍毛也交睫/謂睡寐也睫音接○宋祁)¶
(曰解字上/當有不字)湯藥非陛下口所嘗弗進夫曾參以布衣猶¶
難之(○宋祁曰曽參字上浙/本存孝字句義並足)今陛下親以王者脩之過¶
曾參逺矣諸呂用事大臣顓制(師古曰顓/與專同)然陛下從代¶
乗六乗傳馳不測淵(鄭氏曰大臣亂乗傳/而赴之故曰不測淵)雖賁育之勇¶
不及陛下(孟康曰孟賁夏/育皆古勇士也)陛下至代邸西鄉譲天子者¶
三南鄉譲天子者再(師古曰鄉/讀曰嚮)夫許由一譲(師古曰許/由古高士)¶
(堯譲天下於/由由不受也)陛下五以天下譲過許由四矣且陛下遷¶