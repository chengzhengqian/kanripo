道卭郵(張晏曰嚴道蜀郡縣也卭郵置/名也師古曰郵行書之舍音尤)遣其子子母從¶
居(師古曰子母者/所生子之姬妾)縣為築蓋家室皆日三食給薪菜鹽¶
炊食器席蓐(師古曰炊器釡鬲之/屬食器盃椀之屬)制曰食長給肉日五¶
斤(師古曰/食音飤)酒二斗令故美人材人得幸者十人從居(師/古)¶
(曰上言子母則有子者令從之今此/云美人材人則無子者亦令從之)於是盡誅所與謀¶
者廼遣長載以輜車(師古曰輜衣/車也音甾)令縣次傳爰盎諫曰¶
上素驕淮南王不為置嚴相傅以故至此且淮南王為¶
人剛今暴摧折之臣恐其逄霧露病死陛下有殺弟之¶