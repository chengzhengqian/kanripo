又侍郎王盱見人衣白布單衣赤繢方領(師古曰繢者/㑹五采也以)¶
(布為单衣以赤加繢為其方領/也盱音許于反繢音胡内反)冠小冠立于王路殿前¶
謂盱曰今日天同色以天下人民屬皇帝(師古曰同色/者言五方天)¶
(神共齊其謀同其顔色也字或作包包者言天總包/括天下人衆而與莽也其義兩通屬委也音之欲反)盱¶
恠之行十餘歩人忽不見至丙寅暮漢氏髙廟有金匱¶
圗䇿高帝承天命以國傳新皇帝明旦宗伯忠孝侯劉¶
宏以聞乃召公卿議未決而大神石人談曰趣新皇帝¶
之高廟受命毋留(師古曰趣/讀曰促)於是新皇帝立登車之漢¶