光以高第為尚書觀故事品式數嵗明習漢制及法令¶
上甚信任之轉為僕射尚書令(師古曰先為僕/射後為尚書令)有詔光¶
周密謹慎未嘗有過(○宋祁曰有詔/字下當有以字)加諸吏官以子男¶
放為侍郎給事黄門數年遷諸吏光禄大夫秩中二千¶
石給事中賜黄金百斤領尚書事後為光禄勲復領尚¶
書諸吏給事中如故凡典樞機十餘年守法度修故事¶
上有所問據經法以心所安而對不希指苟合(師古曰/希指希)¶
(望天子/㫖意也)如或不從不敢强諫爭以是久而安(○宋祁曰/浙本云獲)¶