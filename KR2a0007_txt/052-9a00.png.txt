(謂辭之也若/今言分疏矣)請語魏其具(師古曰具/辦具酒食)將軍旦日蚤臨(師/古)¶
(曰旦日明旦/也蚤古早字)蚡許諾夫以語嬰嬰與夫人益市牛酒(師/古)¶
(曰益/多也)夜灑掃張具(師古曰洒音灑/又音所寄反)至旦平明令門下候¶
司至日中蚡不來嬰謂夫曰丞相豈忘之哉夫不懌(師/古)¶
(曰懌/悦也)曰夫以服請不宜(師古曰不/當忘也)廼駕自徃迎蚡蚡特¶
前戲許夫(師古曰/特但也)殊無意徃夫至門蚡尚臥也於是夫¶
見曰將軍昨日幸許過魏其魏其夫妻治具至今未敢¶
嘗食蚡悟謝曰吾醉忘與仲孺言廼駕徃徃又徐行夫¶