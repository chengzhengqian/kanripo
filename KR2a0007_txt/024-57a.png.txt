銖錢市買莽患之下詔敢非井田挾五銖錢者為惑衆¶
投諸四裔以御魑魅於是農商失業食貨俱廢民涕泣¶
於市道坐賣買田宅奴婢鑄錢抵罪者自公卿大夫至¶
庶人不可稱數莽知民愁廼但行小錢直一與大錢五¶
十二品並行龜貝布屬且寢莽性躁擾不能無為每有¶
所興造必欲依古得經文國師公劉歆言周有泉府之¶
官收不讎與欲得(師古曰讎讀曰售言賣不售者官/收取之無而欲得者官出與之)即¶
易所謂理財正辭禁民為非者也(師古曰易下繫辭曰/理財正辭禁民為非)¶