莽憂勞國家執義堅固朕庶㡬與為治太皇太后詔莽¶
就第朕甚閔焉其以黄郵聚户三百五十益封莽(服䖍/曰黄)¶
(郵在南陽棘陽縣○宋祁曰郵說文曰郵境上行書舎/也倉頡篇曰郵過書之官也廣雅曰驛也益封莽别本)¶
(越本無/莽字)位特進給事中朝朔望見禮如三公(師古曰見/天子之禮)¶
(也見音/胡電反)車駕乗綠車從(師古曰綠車皇孫之車天子出/行令莽乗之以從所以寵也)¶
後二嵗傅太后丁姬皆稱尊號丞相朱博奏莽前不廣¶
尊尊之義抑貶尊號虧損孝道當伏顯戮幸䝉赦令不¶
宜有爵土請免為庶人上曰以莽與太皇太后有屬勿¶