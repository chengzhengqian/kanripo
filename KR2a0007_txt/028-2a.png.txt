(冀州堯所都故禹/治水自冀州始也)壺口治梁及岐(師古曰壺口山在河/東梁山在夏陽岐山)¶
(在羙陽即今之岐州岐山縣箭/栝嶺也禹循山而西治衆水)既修太原至于嶽陽(師/古)¶
(曰太原即今之晉陽是/也嶽陽在太原西南)覃懷底績至于衡章(師古曰覃/懷近河地)¶
(名也底致也績功也衡章謂章水横流而入河/也言禹於覃懷致功以至衡章也底音之履反)厥土惟¶
白壤(師古曰柔/土曰壤)厥賦上上錯(師古曰賦者𤼵歛土地所/生之物以供天子也上上)¶
(第一也錯雜也言賦/第一又雜出諸品也)厥田中中(師古曰言其高下之形/總於九州之中為第五)¶
(也一曰謂其肥瘠之/等差也它皆類此)恒衛既從大陸既作(師古曰恒衛/二水名恒水)¶
(出恒山衛水在靈夀大陸澤名在鉅鹿北言/恒衛之水各從故道大陸之澤已可耕作也)鳥夷皮服¶