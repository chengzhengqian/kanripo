(中都/也)大赦天下二月詔曰欲省賦甚(師古曰意甚/欲省賦斂也)今獻¶
未有程(師古曰程/法式也)吏或多賦以為獻而諸侯王尤多民¶
疾之(師古曰諸侯王賦其國中以為/獻物又多於郡故百姓疾苦之)令諸侯王通侯常¶
以十月朝獻及郡各以其口數率(師古曰率計也○劉/攽曰率當屬下句大)¶
(率/也)人歲六十三錢以給獻費又曰蓋聞王者莫高於周¶
文伯者莫高於齊桓(師古曰伯/讀曰霸)皆待賢人而成名今天¶
下賢者智能豈特古之人乎(師古曰/特獨也)患在人主不交故¶
也士奚由進(師古曰/奚何也)今吾以天之靈賢士大夫定有天¶