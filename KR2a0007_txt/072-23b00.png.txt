(有出/字)再為尉壹為丞勝輙至官廼去州舉茂才為重泉¶
令(師古曰重泉/左馮翊縣也)病去官大司空何武執金吾閻崇薦勝¶
哀帝自為定陶王固已聞其名徵為諌大夫引見勝薦¶
龔舍及亢父寗壽濟隂侯嘉(師古曰亢音/抗父音甫)有詔皆徵勝¶
曰竊見國家徵醫巫常為駕徵賢者宜駕上曰大夫乗¶
私車来邪勝曰唯唯(師古曰唯唯恭應/之詞也音弋癸反)有詔為駕龔舍¶
侯嘉至皆為諌大夫寗壽稱疾不至勝居諌官數上書¶
求見言百姓貧盗賊多吏不良風俗薄災異數見不可¶