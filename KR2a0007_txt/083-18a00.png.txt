與筆札使自記積受取一錢以上無得有所匿(師古曰/積累前)¶
(後受取/之事)欺謾半言斷頭矣(師古曰謾誑也音/慢又音莫連反)功曹惶怖¶
具自疏姦臧大小不敢隠博知其對以實廼令就席受¶
敇自改而已投刀使削所記遣出就職功曹後常戰栗¶
不敢蹉跌(師古曰蹉音干何/反跌音徒結反)博遂成就之(師古曰言/進逹也)遷¶
為大司農嵗餘坐小法左遷犍為太守先是南蠻若兒¶
數為宼盗(師古曰若兒/其豪長之名)博厚結其昆弟使為反間襲殺¶
之(師古曰間/音居莧反)郡中清徙為山陽太守病免官復徴為光¶