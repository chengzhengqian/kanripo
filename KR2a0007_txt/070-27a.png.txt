更盡還(如淳曰邉吏三嵗一更下言終更皆/是也師古曰更工衡反其下並同)拜為沛郡¶
太守以單于當朝徙為鴈門太守數年坐法免西域諸¶
國上書願得㑹宗陽朔中復為都䕶㑹宗為人好大節¶
矜功名與谷永相友善谷永閔其老復逺出予書戒曰¶
足下以柔逺之令徳復典都䕶之重職(師古曰柔安也/柔逺言能安逺)¶
(人虞書舜典/曰柔逺能邇)甚休甚休(師古曰/休美也)若子之材可優逰都城¶
而取卿相何必勒功昆山之仄總領百蠻懐柔殊俗子¶
之所長愚無以喻(師古曰言子思慮深長當不待已曉/告也○劉攽曰此言總領百蠻懐柔)¶