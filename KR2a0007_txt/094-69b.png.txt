過旬月之役逺不離二時之勞(師古曰離歴也/三月為一時)固已犂¶
其庭掃其閭(師古曰/犂耕也)郡縣而置之雲徹席卷後無餘菑¶
(師古曰菑/古災字)唯北狄為不然眞中國之堅敵也三垂比之¶
懸矣前世重之兹甚(師古曰/兹益也)未易可輕也今單于歸義¶
懐欵誠之心欲離其庭陳見於前此廼上世之遺䇿神¶
靈之所想望國家雖費不得已者也(師古曰/已止也)奈何距以¶
來厭之辭踈以無日之期消徃昔之恩開將來之隙夫¶
欵而隙之使有恨心負前言縁徃辭(師古曰言單于因/縁徃昔和好之辭)¶