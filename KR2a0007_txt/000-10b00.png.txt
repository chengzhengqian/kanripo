喻胄齒遠覃邦國𢎞敷錦帶啓導青衿曲禀宏規備䝉¶
嘉惠增榮改觀重價流聲斗筲之材徒思罄力駑蹇之¶
足終慙遠致嵗在重光律中大吕是謂涂月其書始就¶
不耻狂簡輙用上聞粗陳指例式存揚㩁¶
漢書舊無註解唯服䖍應劭等各為音義自别施行至¶
典午中朝爰有晉灼集為一部凡十四卷又頗以意增¶
益時辯前人當否號曰漢書集註屬永嘉喪亂金行播¶
遷此書雖存不至江左是以爰自東晉迄于梁陳南方¶