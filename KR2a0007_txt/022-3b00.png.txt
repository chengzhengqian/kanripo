圄空虚四十餘年(應劭曰囹圄周獄名也師古曰囹獄/也圄守也故總言囹圄無繫於周囹)¶
(音來丁反圄/音牛吕反)孔子美之曰郁郁乎文哉吾從周(師古曰/論語載)¶
(孔子之言也/郁郁文章貌)及其衰也諸侯踰越法度惡禮制之害己¶
去其篇籍遭秦滅學遂以亂亡漢興撥亂反正日不暇¶
給(師古曰撥去亂俗而還之於正道也給足也/言事務殷多日日脩造尚不能足故無暇也)猶命叔¶
孫通制禮儀以正君臣之位髙祖說而歎曰(師古曰說/讀曰恱)¶
吾乃今日知為天子之貴也以通為奉常遂定儀法(師/古)¶
(曰奉常即太常也/觧在百官公卿表)未盡備而通終至文帝時賈誼以為¶