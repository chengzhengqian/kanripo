樓䕶字君卿齊人父世醫也䕶少随父為醫長安出入¶
貴戚家䕶誦醫經本草方術數十萬言長者咸愛重之¶
共謂曰以君卿之材何不宦學乎繇是辭其父學經傳¶
(師古曰繇/讀與由同)為京兆吏數年甚得名譽是時王氏方盛賔¶
客滿門五侯兄弟争名(○宋祁曰邵/本無兄弟字)其客各有所厚不¶
得左右(師古曰不/相經過也)唯䕶盡入其門咸得其驩心結士大¶
夫無所不傾其交長者尤見親而敬衆以是服為人短¶
小精辯論議常依名節聽之者皆竦與谷永俱為五侯¶