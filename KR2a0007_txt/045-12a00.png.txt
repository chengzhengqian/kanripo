(作比/者)諸侯頗有失行皆自疑我舉兵西鄉必有應者(師/古)¶
(曰鄉讀/曰嚮)無應即還畧衡山勢不得不發被曰畧衡山以¶
擊廬江有尋陽之船守下雉之城(孟康曰下雉江夏縣/名師古曰雉音羊氏)¶
(反/)結九江之浦絶豫章之口彊弩臨江而守以禁南郡¶
之下東保㑹稽南通勁越屈彊江淮間(師古曰屈/音具勿反)可以¶
延歲月之壽耳未見其福也王曰左吳趙賢朱驕如皆¶
以為什八九成(師古曰吳賢驕/如王之三臣也)公獨以為無福何被曰¶
大王之羣臣近幸素能使衆者皆前繫詔獄餘無可用¶