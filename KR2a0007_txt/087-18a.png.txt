爾投其鉤繩(應劭曰剞曲刄也劂曲鑿也師古曰般公/輸般也倕共工也王爾亦巧人也見淮南)¶
(子言土木之功窮極巧麗故令般倕之徒弃其常法也/般讀與班同倕音垂剞音居爾反劂音居衛反○宋祁)¶
(曰剞劂當作掎劌注/文倕字下當有舜字)雖方征僑與偓佺兮猶仿佛其若¶
夢(晉灼曰方常也征行也言宫觀之高峻雖使仙人常/行其上恐遽不識其形觀猶仿佛若夢也師古曰方)¶
(謂並行也征僑姓征名伯僑仙人也偓佺亦仙人名偓/音渥佺音詮仿佛即髣髴字也征郊祀志作正字其音)¶
(同○宋祁曰字林曰仿/相似也佛見不審也)於是事變物化目駭耳回(師古/曰言)¶
(驚視/聽也)蓋天子穆然珍臺閒館琁題玉英蜵蜎蠖濩之中¶
(應劭曰題頭也榱椽之頭皆以玉飾言其英華相燭也/張晏曰蜵蜎蠖濩刻鏤之形師古曰穆然天子之容也)¶