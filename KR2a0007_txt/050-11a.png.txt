(師古曰質/對之也)曰公為正卿上不能襃先帝之功業下不能¶
化天下之邪心安國富民使囹圄空虚何空取高皇帝¶
約束紛更之為(師古曰言何為乃/紛亂而改更也)而公以此無種矣(師/古)¶
(曰言當誅/及子孫也)黯時與湯論議湯辯常在文深小苛黯憤發¶
罵曰天下謂刀筆吏不可為公卿果然必湯也令天下¶
重足而立仄目而視矣(師古曰重累其足言/懼甚也仄古側字也)是時漢方¶
征匈奴招懐四夷黯務少事間常言與胡和親毋起兵¶
(師古曰每因/間隙而言也)上方鄉儒術(師古曰鄉/讀曰嚮)尊公孫𢎞及事益¶