徙之長安(師古曰不㧞謂其堅固/不㧞也中國謂京師)適也(師古曰/中其適)五帝垂¶
典三王傳禮百世不易叔孫通起於抱鼓之間(師古曰/枹音孚)¶
解甲投戈遂作君臣之儀得也(師古曰/得其所)甫刑靡敝秦法¶
酷烈(師古曰靡/散也音縻)聖漢權制而蕭何造律宜也(師古曰/合其宜)故¶
有造蕭何律於唐虞之世則誖矣(師古曰誖乖/也音布内反)有作叔¶
孫通儀於夏殷之時則惑矣有建婁敬之䇿於成周之¶
世則繆矣有談范蔡之説於金張許史之間則狂矣夫¶
蕭規曹隨(師古曰隨從也言蕭何始/作規模曹参因而從之)留侯畫䇿陳平出¶