兵復從東方起數使使尉黎危須諸國設以子女貂裘¶
欲沮觧之(師古曰設謂開許之也沮壊也欲/壊其計令觧散之沮音才汝反)其計不合¶
疑匈奴更遣使至羌中道從沙隂地出鹽澤過長阬入¶
窮水塞南抵屬國與先零相直(師古曰/直當也)臣恐羌變未止¶
此且復結聫他種宜及未然為之備(師古曰未然/者其計未成)後月¶
餘羌侯狼何果遣使至匈奴藉兵(師古曰/藉借也)欲擊鄯善敦¶
煌以絶漢道(師古曰/鄯音善)充國以為狼何小月氏種在陽闗¶
西南埶不能獨造此計疑匈奴使已至羌中先零䍐开¶