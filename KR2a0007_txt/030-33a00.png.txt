(是/)¶
右從横十二家百七篇¶
從横家者流蓋出於行人之官孔子曰誦詩三百使於¶
四方不能顓對雖多亦奚以為(師古曰論語載孔子之/言也謂人不達於事誦)¶
(詩雖多亦/無所用)又曰使乎使乎(師古曰亦論語載孔子/之言歎使者之難其人)言其¶
當權事制宜受命而不受辭此其所長也及邪人為之¶
則上詐諼而棄其信(師古曰諼詐言/也音許逺反)¶
孔甲盤盂二十六篇(黄帝之史或曰夏/帝孔甲似皆非)¶