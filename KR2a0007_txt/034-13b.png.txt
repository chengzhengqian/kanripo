(者取其/堅固)然終爲漢王所禽矣足下所以得須臾至今者¶
以項王在項王即亡次取足下何不與楚連和三分天¶
下而王齊今釋此時自必於漢王以擊楚且爲智者固¶
若此邪信謝曰臣得事項王數年官不過郎中位不過¶
執㦸(張晏曰郎中/宿衞執㦸)言不聽畫策不用故背楚歸漢漢王¶
授我上將軍印數萬之衆(○宋祁曰浙本數/萬字上有御字)解衣衣我¶
推食食我(師古曰下衣音於記/反下食讀曰飤也)言聽計用吾得至於此¶
夫人深親信我背之不祥幸為信謝項王武渉已去蒯¶