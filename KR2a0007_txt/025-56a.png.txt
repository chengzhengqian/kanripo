至如八神諸明年凡山它名祠行過則祠去則已方士¶
所興祠各自主其人終則已祠官不主它祠皆如故甘¶
泉泰一汾隂后土三年親郊祠而泰山五年一修封武¶
帝凡五修封昭帝即位富於春秋未嘗親廵祭云宣帝¶
即位由武帝正統興故立三年尊孝武廟為世宗行所¶
廵狩郡國皆立廟告祠世宗廟日有白鶴集後庭以立¶
世宗廟告祠孝昭寢有鴈五色集殿前西河築世宗廟¶
神光興于殿旁有鳥如白鶴前赤後青神光又興于房¶