之臣獨有一陳湯耳(師古曰梟謂斬其首而縣之也俊/謂敵之魁率郅支是也春秋左氏)¶
(傳曰得俊曰克○劉攽曰梟俊禽敵之臣宜與薦延通/為一句則與上文相配而下言獨有一陳湯耳自不妨)¶
(梟善鬭故云梟/俊猶言梟將也)假使異世不及陛下尚望國家追錄其¶
功封表其墓以勸後進也湯幸得身當聖世功曾未久¶
反聽邪臣鞭逐斥逺使亡逃分竄死無處所(師古曰分/謂𣪚離也)¶
(虞書舜典曰/分北三苖)逺覽之士莫不計度(師古曰度/大各反)以為湯功¶
累世不可及而湯過人情所有(師古曰言湯所犯之罪/過人情共有此事耳非)¶
(特詭異深/可誅責也)湯尚如此雖復破絶筋骨暴露形骸猶復制¶