拊循和輯(師古曰拊古撫/字輯與集同)此全師保勝安邊之册天子¶
下其書公卿議者咸以為先零兵盛而負䍐开之助(師/古)¶
(曰負/恃也)不先破䍐开則先零未可圖也上廼拜侍中樂成¶
侯許延夀為强弩將軍即拜酒泉太守武賢為破羌將¶
軍(師古曰即就也/就其郡而拜之)賜璽書嘉納其册以書敕讓充國曰¶
(師古曰/讓責也)皇帝問後將軍甚苦暴露將軍計欲至正月廼¶
擊䍐羌羌人當獲麥已逺其妻子(師古曰徙其妻子令/逺居而身來為宼也)¶
精兵萬人欲為酒泉燉煌宼邊兵少民守保不得田作¶