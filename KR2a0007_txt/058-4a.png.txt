則不夭故父不喪子兄不哭弟徳配天地明並日月則¶
麟鳯至龜龍在郊河出圖洛出書逺方之君莫不説義¶
(師古曰説/讀曰悦)奉幣而來朝此和之極也臣聞之仁者愛也¶
義者宜也禮者所履也(師古曰視/履而行之)智者術之原也致利¶
除害兼愛無私謂之仁(師古曰致謂/引而至也)明是非立可否謂¶
之義進退有度尊卑有分謂之禮(師古曰分/音扶問反)擅殺生之¶
柄通壅塞之塗(師古曰/擅專也)權輕重之數論得失之道使逺¶
近情偽必見於上謂之術(師古曰/見顯也)凡此四者治之本道¶