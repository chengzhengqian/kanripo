都尉乘久為大國上賔與英俊並游得其所好不樂郡¶
吏以病去官復游梁梁客皆善屬辭賦乘尤髙孝王薨¶
乘歸淮隂武帝自為太子聞乘名及即位乘年老廼以¶
安車蒲輪徴乘(師古曰蒲輪以蒲裹輪○/宋祁曰注末當有也字)道死(師古曰/在道病)¶
(死/也)詔問乘子無能為文者後廼得其孽子臯(師古曰/孽庶也)臯¶
字少孺乘在梁時取臯母為小妻乘之東歸也臯母不¶
肯隨乘乘怒分臯數千錢留與母居年十七上書梁共¶
王(師古曰恭王名/買孝王之子也)得召為郎三年為王使與冗從爭(師/古)¶