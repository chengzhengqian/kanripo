也今陛下并有天下海内莫不率服廣覽兼聼極羣下¶
之知盡天下之美至徳昭然施于方外夜郎康居殊方¶
萬里説徳歸誼(師古曰夜郎西南夷也康/居西域國也説讀曰悦)此太平之致¶
也然而功不加於百姓者殆王心未加焉曽子曰尊其¶
所聞則髙明矣(○宋祁曰浙/本尊作遵)行其所知則光大矣髙眀¶
光大不在於它在乎加之意而已(師古曰曾子之/書也曾子曾參)願陛¶
下因用所聞設誠於内而致行之則三王何異哉陛下¶
親耕藉田以為農先夙寤晨興憂勞萬民思惟徃古而¶