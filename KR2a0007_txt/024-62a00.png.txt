同罪(師古曰比/音頻寐反)非沮寶貨民罰作一歲吏免官犯者俞¶
衆及五人相坐皆没入郡國檻車鐵鎖傳送長安鍾官¶
(師古曰鍾官/主鑄錢者)愁苦死者什六七作貨布後六年匈奴侵¶
寇甚莽大募天下囚徒人奴名曰豬突豨勇(服䖍曰豬/性觸突人)¶
(故取以喩師古曰東方名豕曰/豨一曰豨豕走也音許豈反)壹切稅吏民訾三十而¶
取一又令公卿以下至郡縣黄綬吏皆保養軍馬(師古/曰保)¶
(者不許/其死傷)吏盡復以與民(師古曰轉令/百姓養之)民搖手觸禁不得¶
耕桑繇役煩劇(師古曰繇/讀曰徭)而枯旱蝗蟲相因又用制作¶