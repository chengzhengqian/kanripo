妹讓之曰貴人獨不可一見上屬託兄弟邪何為恨上¶
如此夫人曰所以不欲見帝者乃欲以深託兄弟也我¶
以容貌之好得從微賤愛幸於上夫以色事人者色衰¶
而愛㢮愛㢮則恩絶上所以攣攣顧念我者乃以平生¶
容貌也今見我毁壊顔色非故必畏惡吐棄我意尚肯¶
復追思閔錄其兄弟哉及夫人卒上以后禮葬焉其後¶
上以夫人兄李廣利為貳師將軍封海西侯延年為協¶
律都尉上思念李夫人不已方士齊人少翁言能致其¶