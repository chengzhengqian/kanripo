詔獄逮繫長安(師古曰逮及也辭之所及則追捕之故/謂之逮一曰逮者在道將送防禦不絶)¶
(若今之傳/送囚也)淳于公無男有五女當行會逮罵其女曰生¶
子不生男緩急非有益也(○宋祁曰姚本/益也刪去也字)其少女緹縈¶
自傷悲泣(師古曰緹縈女名/也緹音他弟反)廼隨其父至長安上書曰¶
妾父為吏齊中皆稱其廉平今坐法當刑妾傷夫死者¶
不可復生刑者不可復屬(師古曰屬聯/也音之欲反)雖後欲改過自¶
新其道亡繇也(師古曰繇讀與/由同由從也)妾願没入為官婢以贖¶
父刑罪使得自新書奏天子(○朱子文曰於文書奏下/多天子二字前曰上書非)¶