(音許蚪反/屠音儲)武帝元狩中票騎將軍霍去病將兵擊匈奴¶
右地多斬首虜獲休屠王祭天金人(○宋祁曰去病/傳作天祭金人)其¶
夏票騎復西過居延攻祁連山大克獲於是單于怨昆¶
邪休屠居西方多為漢所破(師古曰昆/音下門反)召其王欲誅之¶
昆邪休屠恐謀降漢休屠王後悔昆邪王殺之幷將其¶
衆降漢封昆邪王為列侯日磾以父不降見殺與母閼¶
氏弟倫俱没入官輸黃門養馬時年十四矣久之武帝¶
游宴見馬(師古曰方於宴游/之時而召閱諸馬)後宮滿側日磾等數十人¶