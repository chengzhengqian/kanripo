邪文學儒吏時有奏記稱說云云博見謂曰如太守漢¶
吏奉三尺律令以從事耳亡奈生所言聖人道何也(師/古)¶
(曰言不/能用)且持此道歸堯舜君出為陳説之其折逆人如¶
此視事數年大改其俗掾史禮節如楚趙吏博治郡常¶
令屬縣各用其豪桀以為大吏文武從宜(師古曰各因/其材而任之)¶
縣有劇賊及它非常博輙移書以詭責之其盡力有效¶
必加厚賞懐詐不稱誅罰輙行(師古曰/稱副也)以是豪强慹服¶
(師古曰慹/音之渉反)姑幕縣有羣軰八人報仇廷中皆不得(師古/曰於)¶