(後人焉所取信不/然之事斷可識矣)徙杜陵家世以田為業至望之好學¶
治齊詩事同縣后倉且十年以令詣太常受業(如淳曰/令郡國)¶
(官有好文學敬長肅政教者二千石/奏上與計偕詣太常受業如弟子也)復事同學博士白¶
竒(師古曰常同於后倉/受業而竒後為博士)又從夏侯勝問論語禮服(師古/曰禮)¶
(之喪/服也)京師諸儒稱述焉是時大將軍霍光秉政長史丙¶
吉薦儒生王仲翁與望之等數人皆召見先是左將軍¶
上官桀與蓋主謀殺光光既誅桀等後出入自備吏民¶
當見者露索去刀兵兩吏挾持(師古曰索捜也露形體/而捜也索音山客反)¶