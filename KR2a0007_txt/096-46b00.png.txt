卑陸後國王治番渠類谷(師古曰/番音盤)去長安八千七百一¶
十里戸四百六十二口千一百三十七勝兵三百五十¶
人輔國侯都尉譯長各一人將二人東與郁立師北與¶
匈奴西與刼國南與車師接¶
郁立師國王治内咄谷(師古曰咄/音丁忽反)去長安八千八百三¶
十里戸百九十口千四百四十五勝兵三百三十一人¶
輔國侯左右都尉譯長各一人東與車師後城長西與¶
卑陸北與匈奴接¶