十里環之有隄(師古曰/環繞也)徃十餘嵗太守以賦民(師古曰/以隄中)¶
(之地給/與民)民今起廬舍其中此臣親所見者也東郡白馬¶
故大隄亦復數重民皆居其間從黎陽北盡魏界故大¶
隄去河逺者數十里内亦數重此皆前世所排也河從¶
河内北至黎陽為石隄激使東抵東郡平剛(師古曰激/者聚石於)¶
(隄旁衝要之䖏所以激/去其水也激音工歴反)又為石隄使西北抵黎陽觀下¶
(師古曰觀縣名/也音工喚反)又為石隄使東北抵東郡津北又為石¶
隄使西北抵魏郡昭陽又為石隄激使東北百餘里間¶