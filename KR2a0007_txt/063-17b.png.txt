作無法度故終不得為漢嗣昭帝初立益封胥萬三千¶
戸元鳳中入朝復益萬戸賜錢二千萬黄金二千斤安¶
車駟馬寳劒及宣帝即位封胥四子聖曾寳昌皆為列¶
侯又立胥小子𢎞為髙宻王所以襃賞甚厚始昭帝時¶
胥見上年少無子有覬欲心(師古曰/覬音冀)而楚地巫鬼(師古/曰言)¶
(其土俗尊尚/巫鬼之事)胥迎女巫李女湏使下神祝詛(師古曰女/湏者巫之)¶
(名/也)女湏泣曰孝武帝下我左右皆伏(師古曰見女湏云/武帝神下故伏而)¶
(聼/之)言吾必令胥為天子胥多賜女湏錢使禱巫山(師古/曰即)¶