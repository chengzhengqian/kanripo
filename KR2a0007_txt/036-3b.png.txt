穆生不耆酒(師古曰耆/讀曰嗜)元王每置酒常為穆生設醴(師/古)¶
(曰醴甘酒也少麴多/米一宿而孰不齊之)及王戊即位常設後忘設焉穆生¶
退曰可以逝矣醴酒不設王之意怠不去楚人將鉗我¶
於市(師古曰鉗以鐵束/頸也音其炎反)稱疾臥申公白生强起之曰獨¶
不念先王之德與(師古曰與/讀曰歟)今王一旦失小禮何足至¶
此穆生曰易稱知幾其神乎(師古曰下繋之辭也○/宋祁云浙本幾作機)幾¶
者動之微吉凶之先見者也君子見幾而作不俟終日¶
先王之所以禮吾三人者為道之存故也今而忽之是¶