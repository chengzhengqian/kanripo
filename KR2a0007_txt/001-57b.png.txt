(也師古曰縣隔千里李應/得之秦得百二蘇說是也)地埶便利其以下兵於諸侯¶
譬猶居高屋之上建瓴水也(如淳曰瓴盛水瓶也居高/屋之上而幡瓴水言其向)¶
(下之勢易也建音蹇蘇林曰瓴讀曰鈴/師古曰如蘇音説皆是建音居偃反)夫齊東有琅邪¶
即墨之饒(師古曰二縣近/海財用之所出)南有泰山之固西有濁河之¶
限(晉灼曰齊西有平原河水東北過高唐高/唐即平原也孟津號黄河故曰濁河也)北有勃海¶
之利地方二千里持㦸百萬縣隔千里之外齊得十二¶
焉(應劭曰齊得十之二耳故愍王稱東帝後復歸之卒/為秦所滅者利鈍之勢異也李斐曰齊有山河之限)¶
(地方二千里是與天下縣隔也設有持㦸百萬之衆齊/得十中之二焉百萬十分之二亦二十萬也但文相避)¶