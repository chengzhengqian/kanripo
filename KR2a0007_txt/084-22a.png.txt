諸侯王公列侯卿大夫元士御事(師古曰肆陳也/陳其理而告之)天輔¶
誠辭(師古曰言有至誠/之辭則為天所輔)天其累我以民予害敢不於祖¶
宗安人圖功所終(師古曰累託也言天以百姓託我我/曷敢不謀終祖宗安人之功也累音)¶
(力瑞反害讀曰/曷下皆類此)天亦惟勞我民若有疾予害敢不於祖¶
宗所受休輔(師古曰言天欲撫勞我衆衆若有疾苦我/曷敢不順祖宗之意休息而輔助之勞音)¶
(來到/反)予聞孝子善繼人之意忠臣善成人之事予思若¶
考作室厥子堂而構之(師古曰父有作室之意則子/當築堂而構棼橑以成之)厥¶
父菑厥子播而穫之(師古曰父菑耕其田子當布種而/收穫之反土為菑一曰田一嵗曰)¶