(費轉相誑燿窮則起為盗賊故定其律也孟康曰民先/時多作偽金故其語曰金可作世可度費損甚多而終)¶
(不成民亦稍知其意犯者希/因此定律也師古曰應説是)春三月兩雪(師古曰雨/音于具反)夏¶
四月梁王薨分梁為五國立孝王子五人皆為王五月¶
詔曰夫吏者民之師也車駕衣服宜稱(師古曰稱其官/也音尺孕反)¶
吏六百石以上皆長吏也(張晏曰長大也/六百石位大夫)亡度者或不¶
吏服出入閭里與民亡異令長吏二千石車朱兩轓(應/劭)¶
(曰車耳反出所以為之藩屏翳塵泥也二千石雙朱其/次乃偏其左䡊以簟為之或用革如淳曰轓音反小車)¶
(两屏也師古曰據許慎李登説轓車之蔽也左氏傳云/以藩載欒盈即是有鄣蔽之車也言車耳反出非矣轓)¶