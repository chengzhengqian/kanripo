秋九月大司馬驃騎將軍去病薨¶
元鼎元年(應劭曰得寶鼎/故因是改元)夏五月赦天下大酺五日得¶
鼎汾水上濟東王彭離有罪廢徙上庸(應劭曰春/秋時庸國)¶
二年冬十一月御史大夫張湯有罪自殺十二月丞相¶
青翟下獄死(師古曰/莊青翟)春起柏梁臺(服䖍曰用百頭梁作/臺因名焉師古曰三)¶
(輔舊事云以香柏為之今/書字皆作柏服說非也)三月大雨雪(師古曰雨/音于具反)夏大¶
水關東餓死者㠯千數秋九月詔曰仁不異遠義不辭¶
難(師古曰遠近如一是為仁/也不憚艱難是為義也)今京師雖未為豐年山林¶