奴不相親附匈奴能得其馬畜旃罽而不能綂率與之¶
進退與漢隔絕道里又遠得之不爲益棄之不爲損盛¶
徳在我無取於彼故自建武以來西域思漢威徳咸樂¶
内屬唯其小邑鄯善車師界迫匈奴尚爲所拘而其大¶
國莎車于闐之屬數遣使置質于漢願請屬都䕶聖上¶
遠覽古今因時之宜羇縻不絕辭而未許雖大禹之序¶
西戎周公之讓白雉太宗之郤走馬義兼之矣亦何以¶
尚兹(師古曰西戎即序説已在前昔周公相成王越裳/氏重九譯而獻白雉成王問周公公曰徳不加焉)¶