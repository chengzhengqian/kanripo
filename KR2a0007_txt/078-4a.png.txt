(曰顔非也髙者則令丞相御史試事次者則令中二/千石試事歲滿各以狀聞誤斷其文爾劉敞説同)次¶
者中二千石試事滿歲以狀聞(師古曰試令行其所言/之事或以諸它職事試)¶
(之/)下者報聞或罷歸田里所白處奏皆可(師古曰當主/上之意也)¶
累遷諫大夫丞相司直歲中三遷官至二千石其後霍¶
氏竟謀反誅望之寖益任用(師古曰/寖漸也)是時選博士諫大¶
夫通政事者補郡國守相以望之為平原太守望之雅¶
意在本朝遠為郡守内不自得乃上疏曰陛下哀愍百¶
姓恐德化之不究(師古曰究竟也/謂周徧於天下)悉出諌官以補郡吏¶