書天子所服第八(如淳曰第八天子衣服之/制也於施行詔書第八)曰大謁者¶
臣章受詔長樂宮曰令羣臣議天子所服以安治天下¶
相國臣何御史大夫臣昌(師古曰蕭/何周昌也)謹與將軍臣陵太¶
子太傅臣通等議(師古曰陵王/陵通叔孫通)春夏秋冬天子所服當¶
法天地之數中得人和故自天子王侯有土之君下及¶
兆民能法天地順四時以治國家身亡旤殃年壽永究¶
(師古曰/究竟也)是奉宗廟安天下之大禮也臣請法之中謁者¶
趙堯舉春(應劭曰四時各舉所施行政事服虔曰主一/時衣服禮物朝祭百事也師古曰服說是也)¶