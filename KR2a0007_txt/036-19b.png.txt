王(應劭曰王以諸侯伐鄭鄭伯禦之/射王中肩師古曰事在桓五年秋)戎執其使(師古曰/隠七年)¶
(冬經書天王使凡伯来聘戎伐凡伯于/楚丘以歸○宋祁曰浙本注文伐作執)衞侯朔召不往¶
齊逆命而助朔(師古曰春秋桓十六年經書衞侯朔/出奔齊穀梁傳曰天子召而不往也)五¶
大夫爭權三君更立莫能正理(應劭曰周景王崩單穆/公劉文公鞏簡公甘平)¶
(公召莊公此五大夫相與争奪更立王子/猛子朝及敬王是為三君也更音工衡反)遂至陵夷不¶
能復興(師古曰陵夷謂卑替也解在/成紀及異姓諸侯王表也)由此觀之和氣致¶
祥乖氣致異祥多者其國安異衆者其國危天地之常¶
經古今之通義也今陛下開三代之業招文學之士優¶