(師古曰論語稱孔子曰天生徳於予/桓魋其如予何故莽引之以為言也)莽時不食少氣困¶
矣三日庚戍晨旦明羣臣扶掖莽自前殿南下椒除(服/䖍)¶
(曰邪行閣道下者也師古曰除/殿陛之道也椒取芬香之名也)西出白虎門和新公王¶
揖奉車待門外莽就車之漸臺欲阻池水猶抱持符命¶
威斗公卿大夫侍中黄門郎從官尚千餘人隨之王邑¶
晝夜戰罷極(師古曰罷/讀曰疲)士死傷略盡馳入宫間闗至漸¶
臺(師古曰間闗猶/言崎嶇展轉也)見其子侍中睦解衣冠欲逃邑叱之¶
令還父子共守莽軍人入殿中謼曰反虜王莽安在有¶