書頌寛饒曰(師古曰頌謂稱其羙○劉奉/世曰頌讀如尚書自訟之訟)臣聞山有猛¶
獸藜藿為之不采國有忠臣姦邪為之不起司隸校尉¶
寛饒居不求安食不求飽(師古曰論語稱孔子曰君子/食無求飽居無求安故引之)¶
進有憂國之心退有死節之義上無許史之屬下無金¶
張之託(應劭曰許伯宣帝皇后父史髙宣帝外家也金/金日磾也張張安世也此四家屬無不聼師古)¶
(曰此説非也許氏史氏有外屬之恩金氏張氏自託在/於近狎也屬讀如本字也○宋祁曰注末也字當刪)¶
職在司察直道而行多仇少與(師古曰仇怨讎/也與黨與也)上書陳¶
國事有司劾以大辟臣幸得從大夫之後官以諌為名¶