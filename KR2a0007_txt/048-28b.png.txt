及庶人等級分明而天子加焉故其尊不可及也里諺¶
曰欲投䑕而忌器此善諭也鼠近于器尚憚不投恐傷¶
其器况于貴臣之近主乎(師古曰近/音其靳反)廉耻節禮以治君¶
子故有賜死而亡戮辱是以黥劓之辠不及大夫以其¶
離主上不逺也禮不敢齒君之路馬蹵其芻者有罰(師/古)¶
(曰齒謂審其齒歳也芻所/食之草也蹵音千六反)見君之几杖則起遭君之乘¶
車則下入正門則趨君之寵臣雖或有過刑戮之辠不¶
加其身者尊君之故也此所以為主上豫逺不敬也(師/古)¶