乎古人所以重施刑於大夫者殆為此也(師古曰/重難也)夫人¶
情莫不貪生惡死念親戚顧妻子至激於義理者不然¶
(師古曰言激於義理者/則不顧念親戚妻子)廼有不得巳也今僕不幸蚤失¶
二親無兄弟之親獨身孤立少卿視僕於妻子何如哉¶
且勇者不必死節怯夫慕義何處不勉焉(師古曰勇敢/之人闇於分)¶
(理未必能死名節怯懦之夫心知慕義則處/處皆能勉勵也○宋祁曰越本勉作免非)僕雖怯耎¶
欲茍活(師古曰耎柔弱/也音人阮反)亦頗識去就之分矣何至自湛¶
溺累紲之辱哉(師古曰湛讀曰/沈累音力追反)且夫臧獲婢妾猶能引¶