子也(師古曰彬彬文章/貌也音彼旻反)九江祝生奮史魚之節發憤懣¶
譏公卿(師古曰懣音滿/又音莫本反)介然直而不撓(師古曰撓曲/也音女教反)可¶
謂不畏彊圉矣桑大夫據當世合時變上權利之略雖¶
非正法鉅儒宿學不能自解(師古曰解釋也言/理不出於𢎞羊也)博物通¶
逹之士也然攝公卿之柄不師古始放於末利(師古曰/放縱也)¶
(謂縱心於利也一説放依也音方徃反/論語稱孔子曰放於利而行多怨也)處非其位行非¶
其道果隕其性以及厥宗(師古曰性生也謂與/上官桀謀反誅也)車丞相¶
履伊吕之列當軸處中括囊不言容身而去(師古曰括/結也易坤)¶