義&KR1021;介有不具者於以上聞非饗國之福也臣吉愚戇¶
願大王察之王賀雖不遵道然猶知敬禮吉乃下令曰¶
寡人造行不能無惰(○宋祁曰惰疑作愭類/篇渠伊反畏也敬也)中尉甚忠¶
數輔吾過使謁者千秋賜中尉牛肉五百斤酒五石脯¶
五束其後復放從自若(師古曰從/音子用反)吉輙諌爭甚得輔弼¶
之義雖不治民國中莫不敬重焉久之昭帝崩亡嗣大¶
将軍霍光秉政遣大鴻臚宗正迎昌邑王吉即奏書戒¶
王曰臣聞髙宗諒闇三年不言(師古曰已/解於上)今大王以喪¶