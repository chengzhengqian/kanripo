者不欲代縣治奪賢令長名也長吏莫不喜懼免冠謝¶
宣歸恩受戒者宣為吏賞罰明用法平而必行所居皆¶
有條教可紀多仁恕愛利(師古曰愛人/而安利也)池陽令舉㢘吏¶
獄掾王立府未及召聞立受囚家錢宣責讓縣縣案驗¶
獄掾廼其妻獨受繫者錢萬六千受之再宿獄掾實不¶
知掾慙恐自殺宣聞之移書池陽曰縣所舉㢘吏獄掾¶
王立家私受賕而立不知殺身以自明立誠㢘士甚可¶
閔惜其以府決曹掾書立之柩以顯其魂(師古曰以/此職追贈)府¶