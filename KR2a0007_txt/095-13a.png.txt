(來/也)故使賈馳諭告王朕意王亦受之毋為寇災矣上褚¶
五十衣中褚三十衣下褚二十衣遺王(師古曰以綿裝/衣曰褚上中下)¶
(者綿之多少薄厚之/差也褚音竹呂反)願王聽樂娛憂存問鄰國(師古曰/謂東越)¶
(及甌/駱等)陸賈至南粤王恐乃頓首謝願奉明詔長為藩臣¶
奉貢職於是下令國中曰吾聞兩雄不俱立兩賢不並¶
世漢皇帝賢天子自今以來去帝制黃屋左纛因為書¶
稱蠻夷大長老夫臣佗昧死再拜上書皇帝陛下老夫¶
故粤吏也髙皇帝幸賜臣佗璽以為南粤王使為外臣¶