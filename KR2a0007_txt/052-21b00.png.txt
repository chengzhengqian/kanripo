竟數驚士卒傷死中國槥車相望(師古曰槥小棺也從/軍死者以槥送致其)¶
(喪載槥之車相望於/道言其多也槥音衛)此仁人之所隱也(張晏曰/隱痛也)臣故曰¶
擊之便安國曰不然臣聞利不十者不易業功不百者¶
不變常是以古之人君謀事必就祖發政占古語重作¶
事也(師古曰祖祖廟也占/問也重猶難之也)且自三代之盛夷狄不與正¶
朔服色(師古曰與/讀曰預)非威不能制彊弗能服也以為逺方¶
絶地不牧之民不足煩中國也(師古曰不牧謂/不可牧養也)且匈奴¶
輕疾悍亟之兵也(師古曰悍勇也亟/急也音居力反)至如猋風去如收¶