謀令諸侯以私恩自裂地分其子弟而漢為定制封號¶
輙别屬漢郡漢有厚恩而諸侯地稍自分析弱小云勝¶
為人樂酒好内(師古曰好内躭於妻/妾也樂音五教反)有子百二十餘人¶
常與趙王彭祖相非曰兄為王専代吏治事王者當日¶
聴音樂御聲色趙王亦曰中山王但奢淫不佐天子拊¶
循百姓何以稱為藩臣四十三年薨子哀王昌嗣一年¶
薨子康王昆侈嗣(○宋祁曰康越本作糠糠惡諡也/好樂怠政曰糠學本去米盖誤也)二¶
十一年薨子頃王輔嗣四年薨子憲王福嗣十七年薨¶