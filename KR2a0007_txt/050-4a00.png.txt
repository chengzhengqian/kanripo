(曰乙令蹕先至而犯者罰金/四兩師古曰當謂處其罪也)當罰金上怒曰此人親驚¶
吾馬馬頼和柔令它馬固不敗傷我乎而廷尉迺當之¶
罰金釋之曰法者天子所與天下公共也(師古曰公/謂不私也)今¶
法如是更重之是法不信於民也且方其時上使使誅¶
之則已(師古曰言初執獲此人天/子即令誅之其事即畢)今已下廷尉廷尉天¶
下之平也壹傾天下用法皆為之輕重民安所錯其手¶
足(師古曰安焉也錯/置也音千故反)唯陛下察之上良久曰廷尉當是¶
也其後人有盜高廟座前玉環得(師古曰得者盜環之/人為吏所捕得也)¶