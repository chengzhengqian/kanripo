既至甘泉宫㑹殿中慶與廷尉范延夀語時慶有章劾¶
自道行事以贖論(師古曰當祭泰畤時行事有闕失罪/合贖○劉敞曰漢時人言行事成事)¶
(皆謂已行已成事也王充書亦有之/又下文所謂自設不坐之比是也)今尚書持我事來¶
當於此決前我為尚書時嘗有所奏事忽忘之留月餘¶
(師古曰言此者冀尚書忘已之事不奏○劉敞曰予/謂非冀尚書忘已不奏也言及之耳尋下文可見)方¶
進於是舉劾慶曰案慶奉使刺舉大臣故為尚書知機¶
事周密壹統明主躬親不解(師古曰解/讀曰懈)慶有罪未伏誅¶
無恐懼心豫自設不坐之比(師古曰比例/也音必寐反)又暴揚尚書¶