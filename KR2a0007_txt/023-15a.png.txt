理書自程决事日縣石之一(服虔曰縣稱也石百二十/斤也始皇省讀文書日以)¶
(百二十/斤為程)而姦邪並生赭衣塞路囹圄成市天下愁怨潰¶
而叛之漢興高祖初入關約法三章曰殺人者死傷人¶
及盜抵罪蠲削煩苛兆民大說(師古曰說/讀曰悅)其後四夷未¶
附兵革未息三章之法不足以禦姦(師古曰/禦止也)於是相國¶
蕭何攈摭秦法(師古曰攈摭謂收拾也攈/音九問反摭音之石反)取其宜於時¶
者作律九章當孝惠高后時百姓新免毒蠚人欲長㓜¶
養老(師古曰蠚/音呼各反)蕭曹為相塡以無為(師古曰言以無為/之法塡安百姓也)¶