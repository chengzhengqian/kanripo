(然/也)經曰繼自今嗣王其毋滛于酒毋逸于游田惟正之¶
共(師古曰周書無逸之辭也言從今以往繼業嗣立之/王毋過欲於酒毋放於田獵惟宜正身恭己也共讀)¶
(與恭/同)未有身治正而臣下邪者也夫妻之際王事綱紀¶
安危之機聖王所致慎也(○宋祁曰南本無致/字别本作之所慎也)昔舜飭¶
正二女以崇至徳(師古曰虞書堯典云釐降二女于媯/汭嬪于虞謂堯以二女妻舜觀其治)¶
(家欲使治國而舜謹敕正躬以待二/女其徳益崇遂受堯禪也飭與敕同)楚莊忍絶丹姬以¶
成伯功(應劭曰楚莊王得丹姬三月不聼朝保申諌忍/絶不復見乃勤政事遂為盟主也師古曰丹姬)¶
(是楚文王姬也莊王用申公巫臣之諫不納夏姬谷永/集丹字作夏是也今此傳作丹轉寫誤耳應氏就而謬)¶