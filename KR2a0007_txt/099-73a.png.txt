吉瑞累仍(師古曰申重/也仍頻也)詩曰宜民宜人受禄于天保右¶
命之自天申之(師古曰大雅假樂之詩也言有功徳宜/於衆人者則受天之福禄天乃保安而)¶
(佑助之命以邦國也申/謂重其意也右讀曰佑)此之謂也五威將奉符命齎印¶
綬王侯以下及吏官名更者(師古曰/更改也)外及匈奴西域徼¶
外蠻夷皆即授新室印綬因收故漢印綬賜吏爵人二¶
級民爵人一級女子百戸羊酒蠻夷幣帛各有差大赦¶
天下五威將乘乾文車(鄭氏曰畫天/文象於車也)駕坤六馬(鄭氏曰/坤為牝)¶
(馬六/地数)背負鷩鳥之毛服飾甚偉(師古曰鷩鳥雉屬即鵕/䴊也今俗呼之山雞非)¶