象於天視度於地察法於人者天麗且彌地普而深(師/古)¶
(曰麗著也日月星辰之/所著也彌廣也普遍也)昔人之辭廼玉廼金(師古曰貞/實美麗如)¶
(金玉/也)彼豈好為艱難哉埶不得已也(師古曰/已止也)獨不見夫¶
翠虯絳螭之將登虖天(師古曰虯螭/觧並在前)必聳身於蒼梧之¶
淵不階浮雲翼疾風虛舉而上升則不能撠膠葛騰九¶
閎(師古曰撠挶也膠葛上清之氣也騰升也九閎九天/之門撠音㦸挶音居足反○蕭該音義曰撠如淳曰)¶
(撠著也膠葛大也韋昭曰撠音據畧/反字林撠挶也挶撠持也撠音㦸)日月之經不千里¶
則不能燭六合燿八紘(師古曰燭照也六合謂天地四/方八紘八方之綱維也紘音宏)¶