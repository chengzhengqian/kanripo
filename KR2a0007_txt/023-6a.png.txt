(田畝及家財各為一賦言/不依古制役煩歛重也)搜狩治兵大閱之事皆失其¶
正春秋書而譏之以存王道於是師旅亟動百姓罷敝¶
(師古曰亟屢也音/丘吏反罷讀曰疲)無伏節死難之誼孔子傷焉曰以不¶
敎民戰是謂棄之(師古曰論語載孔子/之言也非其不素習)故稱子路曰由¶
也千乘之國可使治其賦也而子路亦曰千乘之國攝¶
虖大國之間加之以師旅因之以饑饉由也為之比及¶
三年可使有勇且知方也(師古曰皆論語所載也/方道也比音必寐反)治其¶
賦兵敎以禮誼之謂也春秋之後滅弱吞小並為戰國¶