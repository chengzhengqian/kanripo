庫兵經歴郡國四十餘皆踰年廼伏誅是時起昌陵作¶
者數萬人徙郡國吏民五千餘户以奉陵邑作治五年¶
不成乃罷昌陵還徙家(師古曰初徙人陪昌/陵者令皆還其本居)石鳴與晉¶
石言同應師曠所謂民力彫盡傳云輕百姓者也虒祁¶
離宫去絳都四十里昌陵亦在郊壄皆與城郭同占城¶
郭屬金宫室屬土外内之别云¶
傳曰簡宗廟不禱祠廢祭祀逆天時則水不潤下説曰¶
水北方終藏萬物者也其於人道命終而形臧精神放¶