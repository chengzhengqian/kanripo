後樊並謀反廼黜其書¶
申公魯人也少與楚元王交俱事齊人浮丘伯受詩漢¶
興髙祖過魯申公以弟子從師入見于魯南宫呂太后¶
時浮丘伯在長安楚元王遣子郢與申公俱卒學(師古/曰郢)¶
(即郢/客也)元王薨郢嗣立為楚王令申公傅太子戊戊不好¶
學病申公(師古曰/病苦也)及戊立為王胥靡申公(師古曰胥靡/相係而作役)¶
(觧具在楚/元王傳也)申公愧之歸魯退居家教終身不出門復謝¶
賔客(師古曰身既不出門非受業弟子其/它賔客来者又謝遣之不與相見也)獨王命召之¶