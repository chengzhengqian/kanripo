此非廟垣迺堧中垣不致於法丞相謝(師古曰以所奏/不當天子意故)¶
(謝/)罷朝因怒謂長史曰吾當先斬以聞迺先請固誤丞¶
相遂發病死錯以此愈貴遷為御史大夫請諸侯之罪¶
過削其支郡(師古曰支郡在/國之四邉者也)奏上上令公卿列侯宗室¶
雜議莫敢難獨竇嬰爭之繇此與錯有隙(師古曰繇/讀與由同)錯¶
所更令三十章(師古曰/更改也)諸侯讙譁錯父聞之從潁川來¶
謂錯曰上初即位公為政用事(如淳曰錯為御史/大夫位三公也)侵削¶
諸侯疏人骨肉口譲多怨公何為也(師古曰/譲責也)錯曰固也¶