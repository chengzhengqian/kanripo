矣(師古曰極中/也萌始生也)安者非一日而安也危者非一日而危¶
也皆以積漸然不可不察也人主之所積在其取舍(○/宋)¶
(祁曰浙本舍字下有中字音當丁/仲反上言審此言中理自明白)以禮義治之者積禮¶
義以刑罰治之者積刑罰刑罰積而民怨背禮義積而¶
民和親故世主欲民之善同而所以使民善者或異或¶
道之以徳教或敺之以法令(師古曰道讀曰導/敺與驅同下類此)道之以¶
徳教者徳教洽而民氣樂敺之以法令者法令極而民¶
風哀哀樂之感禍福之應也秦王之欲尊宗廟而安子¶