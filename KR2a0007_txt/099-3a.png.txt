(曰名位居其/右在前也)莽隂求其罪過因大司馬曲陽侯根白之¶
長伏誅莽以獲忠直語在長𫝊根因乞骸骨薦莽自代¶
上遂擢為大司馬是嵗綏和元年也年三十八矣莽既¶
㧞出同列繼四父而輔政(師古曰鳳商音根四人皆/為大司馬而莽之諸父也)欲¶
令名譽過前人遂克已不倦聘諸賢良(○宋祁曰聘/諸當作聘請)以¶
為掾史賞賜邑錢悉以享士愈為儉約母病公卿列侯¶
遣夫人問疾莽妻迎之衣不曵地布蔽膝見之者以為¶
僮使問知其夫人皆驚輔政嵗餘成帝崩哀帝即位尊¶