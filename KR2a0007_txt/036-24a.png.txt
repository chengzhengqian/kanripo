之誅(師古曰尋其/餘迹而察之)覽否泰之卦觀雨雪之詩歴周唐之¶
所進以為法原秦魯之所消以為戒(師古曰歴謂歴觀/之原謂思其本也)¶
考祥應之福省災異之禍以揆當世之變(師古曰省視/也揆度也)¶
放逺佞邪之黨壊散險詖之聚(師古曰險言曰/詖音彼義反)杜閉羣¶
枉之門(師古曰/杜塞也)廣開衆正之路決斷狐疑分别猶豫使¶
是非炳然可知則百異消滅而衆祥並至太平之基萬¶
世之利也臣幸得託肺附(師古曰舊觧云肺附謂肝肺/相附著猶言心膂也一説肺)¶
(謂斫木之肺札也自言於帝/室猶肺札附於大材木也)誠見隂陽不調不敢不通¶