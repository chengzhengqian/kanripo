言老父則大以為僊人也宿留海上(師古曰宿留謂有/所須待也宿音先)¶
(欲反留音力就/反它皆類此)與方士傳車(師古曰傳/音張戀反)及閒使求神僊¶
人以千數(師古曰閒微也/隨閒隙而行也)四月還至奉高上念諸儒及¶
方士言封禪人殊不經難施行(師古曰人人殊異又/不合經故難以施行)天¶
子至梁父禮祠地主至乙卯令侍中儒者皮弁縉紳射¶
牛行事封泰山下東方如郊祠泰一之禮封廣丈二尺¶
高九尺其下則有玉牒書書祕禮畢天子獨與侍中奉¶
車子侯上泰山(服䖍曰子侯/霍去病子也)亦有封其事皆禁明日下¶