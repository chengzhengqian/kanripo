以配上帝是以四海之内各以其職来祭蓋諸侯千八¶
百矣禮記王制千七百餘國是以孔子著孝經曰不敢¶
遺小國之臣而况於公侯伯子男乎故得萬國之歡心¶
以事先王(○宋祁曰邵本/先字上有其字)此天子之孝也秦為亡道殘¶
滅諸侯以為郡縣欲擅天下之利故二世而亡髙皇帝¶
受命除殘考功施賞建國數百後稍衰㣲其餘僅存太¶
皇太后躬統大綱廣封功徳以勸善興滅繼絶以永世¶
是以大化流通旦暮且成邅𦍑冦害西海郡反虜流言¶