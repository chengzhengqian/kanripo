(事/)故曰可為長太息者此也(師古曰誼上疏言可為長/太息者六今此至三而止)¶
(蓋史家直取其要切者耳故下/贊云掇其切于世事者著于傳)是時丞相絳侯周勃免¶
就國人有告勃謀反逮繫長安獄治卒亡事復爵邑故¶
賈誼以此譏上上深納其言養臣下有節是後大臣有¶
罪皆自殺不受刑至武帝時稍復入獄自甯成始初文¶
帝以代王入即位後分代為兩國立皇子武為代王參¶
為太原王小子勝則梁王矣後又徙代王武為淮陽王¶
而太原王參為代王盡得故地居數年梁王勝死亡子¶