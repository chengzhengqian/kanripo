二年春正月己丑大司馬車騎將軍王音薨二月癸未¶
夜星隕如雨乙酉晦日有蝕之詔曰乃者龍見于東萊¶
日有蝕之天著變異以顯朕郵(師古曰郵與/尤同謂過也)朕甚懼焉¶
公卿申敕百寮深思天誡有可省減便安百姓者條奏¶
所振貸貧民勿收又曰闗東比嵗不登(師古曰/比頻也)吏民以¶
義收食貧民入榖物助縣官振贍者已賜直(如淳曰賜/之爵復租)¶
(賦以為直師古曰此說非也收食貧人謂收取而養食/之助縣官振贍謂出物以助郡縣之官也已賜直謂官)¶
(賜其所費直也今方更加/爵及免賦耳食讀曰飤)其百萬以上加賜爵右更(師/古)¶