天生蒸民不能相治(師古曰/蒸衆也)為立王者以統理之方制¶
海内非為天子列土封疆非為諸侯皆以為民也垂三¶
統列三正去無道開有徳不私一姓明天下廼天下之¶
天下非一人之天下也王者躬行道徳承順天地博愛¶
仁恕恩及行葦(師古曰詩大雅行葦之篇曰敦彼行葦/牛羊勿踐履言政化所及仁道霑被雖)¶
(草木至賤/無所殘傷)籍税取民不過常法宮室車服不踰制度事¶
節財足黎庻和睦則卦氣理效五徴時序百姓夀考庻¶
&KR0708;蕃滋(師古曰庻衆也&KR0708;古草/字也蕃多也音扶元反)符瑞並降以昭保右(師/古)¶