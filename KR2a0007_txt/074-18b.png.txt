二嵗復續云昌傳子至孫王莾時乃絶¶
賛曰古之制名必繇象類(師古曰繇/讀與由同)遠取諸物近取諸¶
身故經謂君為元首臣為股肱(師古曰謂虞書益稷云/元首明哉股肱良哉)¶
明其一體相待而成也是故君臣相配古今常道自然¶
之埶也近觀漢相髙祖開基蕭曹為冠(師古曰名位/在衆臣之上)孝¶
宣中興丙魏有聲是時黜陟有序衆職修理公卿多稱¶
其位(師古曰/稱副也)海内興於禮讓覽其行事豈虛虖哉(師古/曰言)¶
(君明臣賢所以/致治非徒然也)¶