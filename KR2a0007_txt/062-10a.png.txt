天地隂陽四時五行故長於變(師古曰以變化之道為/長也長讀如本字一曰)¶
(長謂崇長之也音竹兩反下皆類此○宋祁曰淳化本/作長於變化予凖書記等語不當有化字傳者見注中)¶
(有化字/誤足之)禮綱紀人倫故長於行書記先王之事故長於¶
政詩記山川谿谷禽獸草木牝牡雌雄故長於風樂樂¶
所以立故長於和春秋辨是非故長於治人是故禮以¶
節人樂以發和書以道事詩以逹意易以道化春秋以¶
道義(師古曰/道言也)撥亂世反之正莫近於春秋春秋文成數¶
萬(張晏曰春秋萬八千字當言减而云成字誤也師古/曰張說非也一萬之外即以萬言之故云數萬何乃)¶