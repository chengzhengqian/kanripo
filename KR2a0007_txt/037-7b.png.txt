舒長者也是時孟舒坐虜大入雲中免上曰先帝置孟¶
舒雲中十餘年矣虜嘗一入孟舒不能堅守無故士卒¶
戰死者數百人長者固殺人乎叔叩頭曰夫貫髙等謀¶
反天子下明詔趙有敢隨張王者罪三族然孟舒自髠¶
鉗隨張王以身死之豈自知為雲中守哉漢與楚相距¶
士卒罷敝(師古曰罷讀/為疲下亦同)而匈奴冐頓新服北夷來為邊¶
寇孟舒知士卒罷敝不忍出言士爭臨城死敵如子為¶
父以故死者數百人孟舒豈敺之哉(師古曰敺與驅同/言不敺之令戰也)¶