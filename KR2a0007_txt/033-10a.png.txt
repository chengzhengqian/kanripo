等屯廣武以南至晉陽(師古曰廣武/亦大原之縣)與漢兵戰漢兵大¶
破之追至于離石復破之(師古曰離石/西河之縣)匈奴復聚兵樓¶
煩西北漢令車騎擊匈奴常敗走漢乗勝追北聞冐頓¶
居代谷上居晉陽使人視冐頓還報曰可擊上遂至平¶
城上白登(服䖍曰臺名去平城七里如淳曰平城旁之/髙地若丘陵也師古曰在平城東山上去平)¶
(城十餘里今其處/猶存服説非也)匈奴騎圍上上乃使人厚遺閼氏(師/古)¶
(曰閼氏匈奴單于之妻/也閼音於連反氏音支)閼氏説冐頓曰今得漢地猶不¶
能居且兩主不相戹居七日胡騎稍引去(○宋祁云景/祐本有兩稍)¶