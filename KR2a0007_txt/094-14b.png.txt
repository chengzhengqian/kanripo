老者得安其處世世平樂未得皇帝之志故使郎中係¶
虖淺奉書請(師古曰虖/音火姑反)獻橐佗一騎馬二駕二駟(師古/曰騎)¶
(馬堪為騎也駕可/駕車也二駟八匹)皇帝即不欲匈奴近塞則且詔吏民¶
逺舍(師古曰舍/居止也)使者至即遣之六月中來至新望之地¶
(服䖍曰漢界/上塞下之地)書至漢議擊與和親孰便公卿皆曰單于¶
新破月氏乘勝不可擊也且得匈奴地澤鹵非可居也¶
和親甚便漢許之孝文前六年遺匈奴書曰皇帝敬問¶
匈奴大單于無恙使係虖淺遺朕書云願寢兵休士除¶