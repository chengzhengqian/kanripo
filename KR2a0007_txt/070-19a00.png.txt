(曰顓與/専同)不正身以先下而盗所收康居財物戒官屬曰¶
絶域事不覆校雖在赦前不宜處位湯坐免後湯上書¶
言康居王侍子非王子也按驗寔王子也湯下獄當死¶
太中大夫谷永上疏訟湯曰臣聞椘有子玉得臣文公¶
為之仄席而坐(師古曰子玉椘大夫也得臣其名也春/秋僖二十八年子玉帥師與晋文公戰)¶
(于城濮椘師敗繢晋師三日館榖而文公猶有憂色曰/得臣猶在憂未歇也及椘殺子玉公喜而後可知也禮)¶
(記曰有憂者仄席而坐/盖自貶也仄古側字也)趙有亷頗馬服彊秦不敢窺兵¶
井陘(師古曰亷頗趙將也馬服君趙奢亦趙/將也井陘之口趙之西界山險道也)近漢有郅¶