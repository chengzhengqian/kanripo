恨者誅滅王舜王邑為腹心甄豐甄邯主撃斷平晏領¶
機事劉歆典文章孫建為爪牙豐子尋歆子棻(師古曰/棻或作)¶
(&KR0008;字音/扶云反)涿郡崔發南陽陳崇皆以材能幸於莽莽色厲¶
而言之(師古曰外示凛厲之色而假為方直/之言○宋祁曰而言之當作而言方)欲有所為¶
微見風采(師古曰見/音胡電反)黨與承其指意而顯奏之莽稽首¶
涕泣固推讓焉上以惑太后下用示信於衆庶始風益¶
州令塞外蠻夷獻白雉(師古曰風讀曰/諷下皆類此)元始元年正月¶
莽白太后下詔以白雉薦宗廟羣臣因奏言太后委任¶