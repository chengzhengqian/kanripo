丙申太上皇廟火甲辰孝文廟火上素服五日冬匈奴¶
單于遣弟左賢王来朝賀¶
二年春正月立皇子囂為定陶王(師古曰/囂音敖)詔曰廼者鳳¶
皇甘露降集黄龍登興醴泉滂流枯槁榮茂(師古曰槁/音口老反)¶
神光並見咸受禎祥(師古曰禎正也/祥福也禎音貞)其赦天下減民算¶
三十(師古曰一算/減錢三十也)賜諸侯王丞相將軍列侯中二千石¶
金錢各有差賜民爵一級女子百户牛酒鰥寡孤獨髙¶
年帛夏四月遣䕶軍都尉禄將兵擊珠崖秋九月立皇¶