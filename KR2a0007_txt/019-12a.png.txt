屬焉(師古曰中黄門謂奄人居禁/中在黄門之内給事者也)武帝太初元年更名¶
考工室為考工左弋為佽飛居室為保宮甘泉居室為¶
昆臺永巷為掖廷佽飛掌弋射有九丞兩尉太官七丞¶
昆臺五丞樂府三丞掖廷八丞宦者七丞鉤盾五丞兩¶
尉成帝建始四年更名中書謁者令為中謁者令初置¶
尚書員五人有四丞河平元年省東織更名西織為織¶
室綏和二年哀帝省樂府王莽改少府曰共工¶
中尉秦官掌徼循京師(如淳曰所謂遊徼徼循禁備盜/賊也師古曰徼謂遮繞也徼音)¶