知罪多國中多欲告言者建恐誅心内不安與其后成¶
光共使越婢下神祝詛上與郎中令等語怨望漢廷使¶
者即復來覆我我决不獨死(師古曰覆治也不獨死/言欲反也覆音芳目反)建¶
亦頗聞淮南衡山隂謀恐一日發為所并遂作兵器號¶
王后父胡應為將軍中大夫疾有材力善騎射(師古曰/疾者中)¶
(大夫/之名)號曰靈武君作治黄屋葢刻皇帝璽鑄將軍都尉¶
金銀印作漢使節二十綬千餘具置軍官品員及拜爵¶
封侯之賞具天下之輿地及軍陳圖遣人通越繇王閩¶