壘勿與戰彼前不得鬭退不得還吾奇兵絕其後野無¶
所掠鹵不至十日兩將之頭可致戲下(師古曰戲讀曰/麾又音許宜反)¶
願君留意臣之計必不爲二子所禽矣成安君儒者常¶
稱義兵不用詐謀奇計謂曰吾聞兵法什則圍之倍則¶
戰(師古曰言多十倍者可以/圍敵多一倍者戰則可勝)今韓信兵號數萬其實不¶
能千里襲我亦以罷矣(師古曰罷/讀曰疲)今如此避弗擊後有¶
大者何以距之諸侯謂吾怯而輕來伐我不聽廣武君¶
策信使間人窺知其不用(師古曰間人/微伺之也)還報則大喜乃¶