年疾疫死者什七巴蜀騷動莽徵茂還誅之更遣寜始¶
將軍廉丹與庸部牧史熊(師古曰莽改/益州為庸部)大發天水隴西¶
騎士廣漢巴蜀犍為吏民十萬人轉輸者合二十萬人¶
擊之始至頗斬首數千其後軍糧前後不相及士卒饑¶
疫三嵗餘死者數萬而粤嶲蠻夷任貴亦殺太守枚根¶
自立為卭榖王(師古曰枚根/太守之姓名)會莽敗漢興誅貴復舊號¶
云(師古曰此漢興者/謂光武中興也)¶
南粤王趙佗眞定人也(師古曰眞定本趙國/之縣也佗音徒何反)秦并天下¶