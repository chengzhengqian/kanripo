者(師古曰言其有大志也行/音下更反燥音先老反)信從下鄉南昌亭長食(張/晏)¶
(曰下鄉/屬淮隂)亭長妻苦之(師古曰/苦厭也)廼晨炊蓐食(張晏曰未起/而牀蓐中食)¶
食時信往不為具食信亦知其意自絶去至城下釣有¶
一漂母哀之飯信(韋昭曰以水擊絮曰漂師古曰哀憐/而飯之漂音匹妙反飯音扶晚反)¶
竟漂數十日信謂漂母曰吾必重報母母怒曰大丈夫¶
不能自食吾哀王孫而進食(蘇林曰王孫/如言公子也)豈望報乎淮¶
隂少年又侮信曰雖長大好帶刀劒怯耳衆辱信曰能¶
死刺我不能出跨下(師古曰衆辱於衆中辱/之跨下兩股之間也)於是信孰¶