戒也石陰類五陽數自上而隕此陰而陽行欲高反下¶
也石與金同類色以白為主近白祥也鶂水鳥六陰數¶
退飛欲進反退也其色青青祥也屬於貎之不恭天戒¶
若曰徳薄國小勿持炕陽欲長諸侯與彊大争必受其¶
害襄公不寤眀年齊桓死伐齊䘮(師古曰僖十七年齊/桓公卒十八年宋襄)¶
(公以諸/侯伐齊)執滕子圍曹(師古曰十九年三月宋人/執滕子嬰齊秋宋人圍曹)為盂之¶
㑹與楚争盟卒為所執後得反國(師古曰二十一年春/為鹿上之盟秋會于)¶
(盂於是楚執宋公以伐宋冬會/于薄以釋之鹿上盂薄皆宋地)不悔過自責復會諸侯¶