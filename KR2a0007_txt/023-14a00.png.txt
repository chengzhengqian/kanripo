(師古曰若詩所/言不宜制刑辟)民知爭端矣將棄禮而徵於書(師古曰/取證於)¶
(刑/書)錐刀之末將盡爭之(師古曰/喻微細)亂獄滋豐貨賂並行(師/古)¶
(曰滋/益也)終子之世鄭其敗虖子產報曰若吾子之言僑不¶
材不能及子孫吾以救世也(師古曰言雖非長乆/之法且救當時之敝)媮薄¶
之政自是滋矣孔子傷之曰導之以德齊之以禮有恥¶
且格導之以政齊之以刑民免而無恥(師古曰論語載/孔子之言也格)¶
(正也言用德禮則人有耻而自/正尚政刑則下苟免而無耻)禮樂不興則刑罰不中¶
刑罰不中則民無所錯手足(師古曰亦論語載孔子之/言也禮以治人樂以易俗)¶