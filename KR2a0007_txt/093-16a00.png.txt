匈奴單于來朝宴見羣臣在前(○宋祁曰臣字/下當有賢字)單于怪¶
賢年少以問譯(師古曰傳/語之人也)上令譯報曰大司馬年少以¶
大賢居位單于廼起拜賀漢得賢臣初丞相孔光為御¶
史大夫時賢父恭為御史事光及賢為大司馬與光並¶
為三公上故令賢私過光光雅恭謹知上欲尊寵賢及¶
聞賢當來也光警戒衣冠出門待望見賢車廼却入賢¶
至中門光入閤(○宋祁曰入字/上當有又字)既下車廼出拜謁送迎¶
甚謹不敢以賔客鈞敵之禮賢歸上聞之喜立拜光兩¶