子既已封泰山無風雨而方士更言蓬萊諸神(師古曰/更音工)¶
(衡/反)若將可得於是上欣然庶幾遇之復東至海上望焉¶
奉車子侯暴病一日死上廼遂去竝海上(師古曰竝音/步浪反上音)¶
(時掌/反)北至碣石巡自遼西歴北邊至九原五月廼至甘¶
泉周萬八千里云其秋有星孛于東井後十餘日有星¶
孛于三能(師古曰能/讀曰台)望氣王朔言候獨見塡星出如𤓰¶
食頃復入有司皆曰陛下建漢家封禪天其報德星云¶
(師古曰德星即塡星也/言天以德星報於帝)其來年冬郊雍五帝還拜祝祠¶