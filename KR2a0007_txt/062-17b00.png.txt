書序略以拾遺補蓺成一家言(孟康曰蓺音褋謂裳下/懐褋李竒曰蓺六蓺也)¶
(師古曰李說是也蓺古藝字○/宋祁曰越本補字下有闕字)協六經異傳齊百家雜¶
語藏之名山副在京師(師古曰藏於山者備亡失/也其副貳本乃留京師也)以竢¶
後聖君子第七十(師古曰竢/古俟字)遷之自叙云爾(師古曰自/此以前皆)¶
(其自叙之辭也自此以/後乃班氏作傳語耳)而十篇缺有録無書(張晏曰遷/没之後亡)¶
(景紀武紀禮書樂書兵書漢興以來将相年表日者列/傳三王世家龜策列傳傅靳列傳元成之間褚先生補)¶
(缺作武帝紀三王世家龜策日者傳言辭鄙陋非遷本/意也師古曰序目本無兵書張云亡失此說非也○劉)¶
(奉世曰兵書即律/書盖當時有耳)遷既被刑之後為中書令尊寵任職¶