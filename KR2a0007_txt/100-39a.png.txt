不收孥(張晏曰除民田租/之稅是不供貢也)宫不新館陵不崇墓(師古曰/墓合韻)¶
(音/謨)我徳如風民應如草(師古曰論語稱孔子曰君子之/徳風小人之徳草也故引以為)¶
(辭/)國富刑清登我漢道(師古曰/登成也)述文紀第四¶
孝景蒞政諸侯方命(孟康曰尚書云方命圯族言鯀/之惡壞其族類吳楚七國亦然)克¶
伐七國王室以定匪怠匪荒務在農桑著于甲令民用¶
寧康(晉灼曰甲令即/景紀令甲也)述景紀第五¶
世宗曄曄思𢎞祖業(師古曰曄/曄盛貌也)疇咨熙載髦俊並作(師/古)¶
(曰疇誰也咨謀也熙興也載事也謀於衆/賢誰可任用故能興其事業也作起也)厥作伊何百¶