髙相沛人也治易與費公同時其學亦亡章句專説隂¶
陽災異自言出於丁將軍傳至相相授子康及蘭陵母¶
將永康以明易為郎永至豫章都尉及王莽居攝東郡¶
太守翟誼謀舉兵誅莽事未𤼵康候知東郡有兵私語¶
門人門人上書言之後數月翟誼兵起莽召問對受師¶
髙康莽惡之以為惑衆斬康繇是易有髙氏學髙費皆¶
未嘗立於學官¶
伏生濟南人也(張晏曰名勝/伏生碑云也)故為秦博士孝文時求能¶