(國人若上/言楚子矣)引水灌廢丘廢丘降章邯自殺雍州定八十¶
餘縣置河上渭南中地隴西上郡(服䖍曰河上卽左馮/翊也渭南京兆也中)¶
(地在扶風也師古曰凡新置五郡○宋/祁曰注文在扶風刋誤改在字作右)令祠官祀天地¶
四方上帝山川以時祠之興關中卒乘邊塞(李竒曰乘/守也師古)¶
(曰乘登也登而守/之義與上乘城同)關中大饑米斛萬錢(師古曰一/斛直萬錢)人相¶
食令民就食蜀漢秋八月漢王如滎陽謂酈食其曰緩¶
頰往說魏王豹(張晏曰緩頰徐/言引譬喻也)能下之以魏地萬户封¶
生(師古曰生猶言/先生他皆類此)食其往豹不聽漢王以韓信為左丞¶