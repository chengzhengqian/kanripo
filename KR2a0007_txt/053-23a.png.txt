行騫驗問(師古曰/張騫也)逮諸證者(師古曰/逮捕也)王又匿之吏求捕¶
勃使人致擊笞掠擅出漢所疑囚有司請誅勃及憲王¶
后脩上曰脩素無行使棁䧟之罪勃無良師傅不忍致¶
誅有司請廢勿王徙王勃以家屬處房陵上許之勃王¶
數月廢國除月餘天子為最親詔有司曰常山憲王早¶
夭后妾不和適孽誣爭(師古曰適音/嫡孽庶也)陷于不誼以㓕國¶
朕甚閔焉其封憲王子平三萬户為真定王子商三萬¶
戸為泗水王頃王平立二十五年薨(師古曰真/定頃王也)子烈王¶