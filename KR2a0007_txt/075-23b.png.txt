家郊兆寢廟祭祀之禮多不應古臣奉誠難亶居而改¶
作(如淳曰亶居猶虛居也欲徙都乃可更制/度也師古曰亶讀曰但但居謂依舊都也)故願陛下¶
遷都正本衆制皆定亡復繕治宫館不急之費歲可餘¶
一年之畜(師古曰讀曰/蓄次下亦同)臣聞三代之祖積徳以王然皆¶
不過數百年而絶周至成王有上賢之材因文武之業¶
以周召為輔(師古曰召/讀曰邵)有司各敬其事在位莫非其人¶
(師古曰言所任/皆得賢材也)天下甫二世耳(師古曰/甫始也)然周公猶作詩¶
書深戒成王以恐失天下書則曰王毋若殷王紂(師古/曰周)¶