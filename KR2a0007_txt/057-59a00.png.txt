(張揖曰乘龍四龍也孟康曰翠黄乗黄也龍翼馬身黄/帝乗之而仙言見乘黄而招呼之禮樂志曰訾黄其何)¶
(不來下余吾渥洼水中出神馬故曰乘龍於沼也師古/曰此說非也言招致翠黄及乘龍於池沼耳乘音食證)¶
(反春秋傳曰帝賜之乘龍○劉奉世曰此則下/文黄龍一瑞也翠黄言其色翠而黄非别物)鬼神接¶
靈圉賓於閒舘(文頴曰是時上求神仙之人得上郡之/巫長陵女子能與鬼神交接治病輙愈)¶
(置於上林苑中號曰神君有似於古之靈圉禮待之於/閒舘舍中也師古曰閒讀曰閑○劉奉世曰鬼神接下)¶
(疑少/三字)竒物譎詭俶儻窮變(師古曰俶/音吐歴反)欽哉符瑞臻茲猶¶
以為薄不敢道封禪葢周躍魚隕杭休之以燎(應劭曰/杭舟也)¶
(休羙也師古曰燎祭天也謂武王/伐紂白魚入于王舟俯取以燎)微夫斯之為符也以¶