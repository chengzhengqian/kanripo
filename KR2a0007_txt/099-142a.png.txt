亡二日己酉城中少年朱弟張魚等恐見鹵掠趨讙並¶
和(師古曰衆羣行讙而自/相和也和音乎卧反)燒作室門斧敬法闥(師古曰/敬法殿)¶
(名也闥小門也/謂斧斫之也)謼曰反虜王莽何不出降(師古曰謼音/火故反其下)¶
(亦/同)火及掖庭承明黄皇室主所居也莽避火宣室前殿¶
火輙隨之宫人婦女謕謼曰當奈何時莽紺袀服(師古/曰謕)¶
(古啼字也紺深青而揚赤色也袀純/也純為紺服也袀音均又式旬反)帶璽韍持虞帝七¶
首天文郎按栻於前(師古曰栻所以占時日天/文郎今之用栻者也音式)日時加¶
某莽旋席隨斗柄而坐曰天生徳於予漢兵其如予何¶