(言行僻邪無/所不至也)臣願賜尚方斬馬劍斷佞臣一人以厲其¶
餘(師古曰尚方少府之屬官也作供御/器物故有斬馬劍劍利可以斬馬也)上問誰也對曰¶
安昌侯張禹上大怒曰小臣居下訕上廷辱師傅(師古/曰訕)¶
(謗也音所諫/反又音刪)罪死不赦御史將雲下雲攀殿檻檻折(師/古)¶
(曰檻軒/前欄也)雲呼曰(師古曰呼叫/也音火故反)臣得下從龍逄比干遊於¶
地下足矣(師古曰闗龍逄桀臣王子比干/紂之諸父皆以諫而死故云然)未知聖朝何¶
如耳(師古曰言殺/直臣其聲惡)御史遂將雲去於是左將軍辛慶忌¶
免冠解印綬叩頭殿下曰此臣素著狂直於世(師古曰/著表也)¶