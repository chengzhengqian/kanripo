(畢盡伏謂朝禮也下皆伏抑首謂置酒上壽也故下文/又結云竟朝罷無敢讙譁失禮者若如顔説則置法酒)¶
(便是羣臣飲不至醉而上夀/乃在下文又語重複不序矣)諸侍坐殿上皆伏抑首(師/古)¶
(曰抑屈也謂依禮/法不敢平坐而視)以尊卑次起上壽觴九行謁者言罷¶
酒御史執法舉不如儀者輙引去竟朝置酒無敢讙譁¶
失禮者於是高帝曰吾廼今日知為皇帝之貴也拜通¶
為奉常(師古曰解在百官公/卿表後改為太常也)賜金五百斤通因進曰諸¶
弟子儒生隨臣久矣與共為儀願陛下官之高帝悉以¶
為郎通出皆以五百金賜諸生諸生乃喜曰叔孫生聖¶