(號以表榮名也師古曰/幸臨幸也葢發語辭也)上帝垂恩儲祉將以慶成(師古/曰上)¶
(帝天也言垂恩於下豫/積祉福用慶告成之禮)陛下嗛讓而弗發也(張揖曰不/肯發意徃)¶
(也師古曰/嗛古謙字)挈三神之歡缺王道之儀(應劭曰挈絶也缺/闕也如淳曰三神)¶
(地祗天神山嶽也師/古曰挈音口計反)羣臣恧焉(師古曰恧愧/也音女六反)或謂且天¶
為質闇示珍符固不可辭(師古曰言天道質昧以/符瑞見意不可辭讓也)若然¶
辭之是泰山靡記而梁甫罔㡬也(張揖曰泰山之上無/所表記梁父壇場無)¶
(所庶/㡬也)亦各並時而榮咸濟厥世而屈說者尚何稱於後¶
而云七十二君哉(應劭曰屈絶也言古帝王若但各一/時之榮畢世而絶者則說者無從顯)¶