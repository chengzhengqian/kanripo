泰一於忌泰一壇旁後二年郊雍獲一角獸若麃然(師/古)¶
(曰麃鹿屬也形似麞/牛尾一角音蒲交反)有司曰陛下肅祗郊祀上帝報享¶
錫一角獸蓋麟云於是以薦五畤畤加一牛以燎賜諸¶
侯白金以風符應合于天也(晉灼曰符瑞也臣瓚曰風/示諸侯以此符瑞之應也)¶
於是濟北王以為天子且封禪上書獻泰山及其旁邑¶
天子以它縣償之常山王有罪&KR1971;(師古曰&KR1971;/與遷同)天子封其¶
弟眞定以續先王祀而以常山為郡然後五嶽皆在天¶
子之郡明年齊人少翁以方見上上有所幸李夫人夫¶