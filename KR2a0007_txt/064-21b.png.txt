重行之(師古曰/重難也)夫務戰勝窮武事未有不悔者也昔秦¶
皇帝任戰勝之威蠶食天下并吞戰國海内為一功齊¶
三代務勝不休欲攻匈奴李斯諫曰不可夫匈奴無城¶
郭之居委積之守遷徙鳥舉難得而制輕兵深入糧食¶
必絶運糧以行重不及事得其地不足以為利得其民¶
不可調而守也(李竒曰不/可和調也)勝必棄之非民父母靡敝中¶
國甘心匈奴(師古曰靡散也/音縻其下類此)非完計也秦皇帝不聽遂¶
使蒙恬將兵而攻胡郤地千里以河為境地固澤鹵不¶