須秋凉廼發(師古曰/須待也)有詔許使者五日一與太守俱問¶
起居為勝兩子及門人髙暉等言朝廷虚心待君以茅¶
土之封雖疾病宜動移至傳舍示有行意必為子孫遺¶
大業暉等白使者語勝自知不見聽即謂暉等吾受漢¶
家厚恩亡以報今年老矣旦暮入地誼豈以一身事二¶
姓下見故主哉勝因敕以棺斂喪事(師古曰棺音宫煥/反斂音力贍反)¶
衣周於身棺周於衣勿隨俗動吾冡種柏作祠堂(師古/曰若)¶
(葬多設器備則恐被掘故云動吾冡也亦不得種柏及/作祠堂皆不隨俗○劉攽曰勝意一葬之後更不得隨)¶