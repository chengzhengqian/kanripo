(耳/)亦以十率多少而損其祿郎從官中都官吏食祿都¶
内之委者以大官膳羞備損而為節(師古曰言/隨其多少)諸侯辟¶
任附城羣吏亦各保其災害幾上下同心(師古曰幾/讀曰冀)勸¶
進農業安元元焉莽之制度煩碎如此課計不可理吏¶
終不得禄各因官職為姦受取賕賂以自共給(師古曰/共讀曰)¶
(供/)是月戊辰長平館西岸崩邕涇水不流毁而北行(師/古)¶
(曰邕讀/曰壅)遣大司空王邑行視(師古曰行/音下更反)還奏狀羣臣上¶
壽以為河圖所謂以土塡水(師古曰塡/讀與鎭同)匈奴滅亡之祥¶