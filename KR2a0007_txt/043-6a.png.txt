(軾車前横板隆起者也云憑軾者/言但安坐乗車而游説不用兵衆)廼夜度兵平原襲齊¶
齊王田廣聞漢兵至以為食其賣已(師古曰言其/與韓信通謀)廼亨¶
食其引兵走漢十二年曲周侯酈商以丞相將兵擊黥¶
布有功高祖舉功臣思食其食其子疥(師古曰/疥音介)數將兵¶
上以其父故封疥為高梁侯後更食武陽卒子遂嗣三¶
世侯平有罪國除¶
陸賈楚人也以客從高祖定天下名有口辯(師古曰時/人皆謂其)¶
(口/辯)居左右常使諸侯時中國初定尉佗平南越因王之¶