(近故有不同耳今永等止舉/殺鳴犢一人不論竇犨也)今天心未豫(張晏曰豫/悦豫也)災¶
異屢降水旱迭臻(師古曰迭互/也音徒結反)方當隆寛廣問褒直盡¶
下之時也而行慘急之誅於諫爭之臣震驚羣下失忠¶
直心假令輔不坐直言所坐不著(師古曰/著明也)天下不可户¶
曉(師古曰言不可/家家曉諭之也)同姓近臣本以言顯其於治親飬忠¶
之義誠不宜幽囚于掖庭獄公卿以下見陛下進用輔¶
亟而折傷之暴(師古曰/亟急也)人有懼心(師古曰人/人皆懼也)精鋭銷耎¶
(蘇林曰耎弱也師/古曰耎音乃喚反)莫敢盡節正言非所以昭有虞之聼¶