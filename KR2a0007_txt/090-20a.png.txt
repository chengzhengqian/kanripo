學法律丞相府歸為郡吏以選除補御史掾舉侍御史¶
是時大將軍霍光廢昌邑王尊立宣帝宣帝初即位延¶
年劾奏光擅廢立亡人臣禮不道(○宋祁曰立字/下當有主字)奏雖¶
寢然朝廷肅焉敬憚延年後復劾大司農田延年持兵¶
干屬車(師古曰干犯也屬車天/子後車也音之欲反)大司農自訟不干屬車¶
事下御史中丞譴責延年何以不移書宫殿門禁止大¶
司農而令得出入宫於是覆劾延年闌内罪人法至死¶
(張晏曰故事有所劾奏並移宫門禁止不得入/師古曰覆反也反以此事劾之覆音方目反)延年亡¶