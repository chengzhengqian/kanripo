填星(晉灼曰常以甲辰元始建斗之歲/填行一宿二十八歲而周天也)曰中央季夏土¶
信也思心也仁義禮智以信為主貌言視聽以心為正¶
故四星皆失填星廼為之動填星所居國吉未當居而¶
居之若已去而復還居之國得土不乃得女子當居不¶
居既已居之又東西去之國失土不乃失女不有土事¶
若女之憂居宿久國福厚易福薄當居不居為失填其¶
下國可伐得者不可伐其贏為王不寧縮有軍不復一¶
曰既已居之又東西去之其國凶不可舉事用兵失次¶