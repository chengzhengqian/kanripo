(也而說者乃以為清道灑塵/謂之清塵非也屬音之欲反)輿不及還轅人不暇施巧¶
雖有烏獲逢蒙之技不得用(師古曰逢蒙古之善射者/也孟子曰逢蒙學射於羿)¶
枯木朽株盡為難矣是胡越起於轂下而羌夷接軫也¶
豈不殆哉(師古曰軫車後/横木殆危也)雖萬全而無患然本非天子¶
之所宜近也(○宋祁曰/或無近字)且夫清道而後行中路而馳(○/宋)¶
(祁曰浙本馳/字上有后字)猶時有銜橜之變(張揖曰銜馬勒銜也橜/騑馬口長銜也師古曰)¶
(橜謂車之鉤心也銜橜之變言馬銜或斷鉤/心或出則致傾敗以傷人也橜音鉅月反)况乎渉豐¶
草騁丘虛(師古曰豐草茂/草也虛讀曰墟)前有利獸之樂而内無存變¶