必有偏而不起之處故政有眊而不行(師古曰眊不明/也音莫報反)¶
舉其偏者以補其弊而已矣三王之道所祖不同非其¶
相反將以捄溢扶衰所遭之變然也(師古曰捄/古救字)故孔子¶
曰亡為而治者其舜虖(師古曰論語/載孔子之言)改正朔易服色以¶
順天命而已其餘盡循堯道何更為哉故王者有改制¶
之名亡變道之實然夏上忠殷上敬周上文者所繼之¶
捄當用此也(師古曰繼謂所受先代/之次也救謂救其弊也)孔子曰殷因於夏¶
禮所損益可知也周因於殷禮所損益可知也其或繼¶