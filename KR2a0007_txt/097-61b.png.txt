火焚其椁此天見變以告當改如媵妾也臣前奏請葬¶
丁姬復故非是(師古曰言尚/太優僭也)共王母及丁姬棺皆名梓¶
宫珠玉之衣非藩妾服請更以木棺代去珠玉衣葬丁¶
姬媵妾之次奏可旣開傅太后棺臭聞數里公卿在位¶
皆阿莽指入錢帛遣子弟及諸生四夷凡十餘萬人操¶
持作具助將作掘平共王母丁姬故冢二旬間皆平莽¶
又周棘其處以為世戒云(師古曰以/棘周繞也)時有羣燕數千銜¶
土投丁姬穿中(師古曰穿/謂壙中也)丁傅旣敗孔鄉侯晏將家屬¶