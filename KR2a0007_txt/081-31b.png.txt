給事中領宿衞供養行内(師古曰行内行在所/之内中猶言禁中也)署門户¶
省服御食物(師古曰/省視也)明年徙為太師而莽為太傅光常¶
稱疾不敢與莽並有詔朝朔望領城門兵莽又風羣臣¶
奏莽功徳稱宰衡位在諸侯王上百官統焉(○宋祁曰/統字上當)¶
(有總/字)光愈恐固稱疾辭位太后詔曰太師光聖人之後¶
先師之子徳行純淑道術通明居四輔職輔道于帝(師/古)¶
(曰道讀/曰導)今年耆有疾俊艾大臣惟國之重其猶不可以¶
闕焉(師古曰乂/讀曰艾)書曰無遺耉老(師古曰周書召誥之辭/也言不遺老成之人也)¶