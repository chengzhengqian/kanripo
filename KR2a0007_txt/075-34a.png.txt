時止則止時行則行動静不失其時其道光明(師古曰/此艮卦)¶
(彖辭也言動止隨/時則有光明也)書曰敬授民時(師古曰虞書堯典之/辭也言授下以四時)¶
(之命不可/不敬也)故古之王者尊天地重隂陽敬四時嚴月令¶
順之以善政則和氣可立致猶枹鼓之相應也(師古曰/枹擊鼓)¶
(之椎也音孚/其字從木)今朝廷忽於時月之令諸侍中尚書近臣¶
宜皆令通知月令之意設羣下請事若陛下出令有謬¶
於時者當知争之以順時氣臣聞五行以水為本其星¶
𤣥武婺女天地所紀終始所生(孟康曰婺女須女也北/方天地之統隂陽之終)¶