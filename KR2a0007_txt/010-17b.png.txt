遵禮同心憂國者也或廼奢侈逸豫務廣第宅治園池¶
多畜奴婢被服綺縠(師古曰被/音皮義反)設鐘鼓備女樂車服嫁¶
娶𦵏埋過制吏民慕效&KR0906;以成俗(師古曰/&KR0906;漸也)而欲望百姓¶
儉節家給人足豈不難哉詩不云乎赫赫師尹民具爾¶
瞻(師古曰小雅節南山之詩也赫赫盛貌也師尹尹/氏為太師之官也言居位甚髙備為衆庶所瞻仰)其¶
申敕有司以漸禁之(師古曰謂/約束也)青綠民所常服且勿止¶
(師古曰然則/禁紅紫之屬)列侯近臣各自省改(師古曰省視也視而/改之論語稱曾子曰)¶
(吾日三省吾身○劉攽曰予/謂省者減省也改者頃改也)司𨽻校尉察不變者秋七¶