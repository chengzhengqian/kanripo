居發病狀趙昭儀自殺哀帝既立尊趙皇后為皇太后¶
封太后弟侍中駙馬都尉欽為新成侯趙氏侯者凡二¶
人後數月司𨽻觧光奏言臣聞許美人及故中宫史曹¶
宫皆御幸孝成皇帝産子子隱不見臣遣從事掾業史¶
望騐問知狀者(師古曰業者掾之名望者/史之名也皆不言其姓)掖庭獄丞籍¶
武故中黄門王舜吳恭靳嚴官婢曹曉道房張棄故趙¶
昭儀御者于客子王偏臧兼等皆曰宫即曉子女前屬¶
中宫為學事史通詩授皇后房與宫對食(應邵曰宫人/自相與為夫)¶