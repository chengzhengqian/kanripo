初置金城屬國以䖏降羌○王應麟曰叚熲言先零作¶
　㓂充國徙令居内始服終叛至今為鯁予以地理志¶
　考之神爵二年金城置破羌允街二縣盖䖏降羌之¶
　地羌在湟河之南而漢地在湟河之北謂之屬國置¶
　都尉以主降者羌為患不自屬國始也建武中馬援¶
　徙羌天水隴西扶風三郡永平中竇固馬武徙羌三¶
　輔於是始熾或以充國遷先零内地為非而不知金¶
　城非内地也不得不為充國辨¶