行盜侵敺所以為業天性固然(師古曰來侵邊境而敺/略人畜也敺與驅同其)¶
(字從攴音/普木反)上自虞夏殷周固不程督(師古曰程課/也督視責也)禽獸¶
畜之不比為人夫不上觀虞夏殷周之統而下循近世¶
之失此臣之所以大恐百姓所疾苦也且夫兵久則變¶
生事苦則慮易(師古曰言思慮/變易失其常也)使邊境之民靡敝愁苦¶
將吏相疑而外市(張晏曰與外國交市/已利若章邯之比也)故尉佗章邯得¶
成其私(師古曰佗/音徒何反)而秦政不行權分二子此得失之效¶
也故周書曰安危在出令存亡在所用(師古曰此周書/者木尚書之餘)¶