休德(師古曰厲精/而為潔白也)今方正之士皆在朝廷矣又選其賢¶
者使為常侍諸吏與之馳敺射獵(師古曰敺/與驅同)一日再三¶
出臣恐朝廷之解弛(師古曰解讀曰懈弛放也音式/爾反○宋祁曰江浙本廷作臣)百¶
官之墮於事也諸侯聞之又必怠於政矣陛下即位親¶
自勉以厚天下損食膳不聽樂減外徭衛卒止嵗貢省¶
廏馬以賦縣傳(師古曰賦給與/也傳音張戀反)去諸苑以賦農夫出帛¶
十萬餘匹以振貧民禮髙年九十者一子不事八十者¶
二算不事(師古曰一子不事蠲其賦役/二算不事免二口之算賦也)賜天下男子爵¶