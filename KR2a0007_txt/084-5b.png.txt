公直姦人所惡可少寛假使遂其功名上以方進所舉¶
應科不得用逆詐廢正法(師古曰逆詐者謂以詐意逆/猜人也逆迎也論語子曰不)¶
(逆/詐)遂貶勲為昌陵令方進旬嵗間免兩司隸(師古曰旬/徧也滿也)¶
(旬嵗猶言滿嵗也/若十日之一周)朝廷由是憚之丞相宣甚器重焉常¶
誡掾史謹事司直翟君必在相位不久是時起昌陵營¶
作陵邑貴戚近臣子弟賔客多辜𣙜為姦利者(師古曰/𣙜専也)¶
(辜𣙜者言已自専之它人取者輙有辜罪○宋祁曰學/林云辜𣙜者乃阻障而獨阻其利後漢靈帝紀光和四)¶
(年豪右辜𣙜馬一匹至二百萬章懐注引前書音義曰/辜障也謂障餘人賣買而自取其利此訓是也師古以)¶