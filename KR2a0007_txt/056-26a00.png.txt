者天地之常經古今之通誼也(師古曰一統者萬物之/統皆歸於一也春秋公)¶
(羊傳隱公元年春王正月何言乎王正月大/一統也此言諸侯皆係統天子不得自專也)今師異道¶
人異論百家殊方指意不同是以上亡以持一統法制¶
數變下不知所守臣愚以為諸不在六蓺之科孔子之¶
術者皆絶其道勿使並進邪辟之説滅息(師古曰辟/讀曰僻)然¶
後統紀可一而法度可明民知所從矣對既畢天子以¶
仲舒為江都相事易王易王帝兄素驕好勇仲舒以禮¶
誼匡正王敬重焉久之王問仲舒曰粤王句踐與大夫¶