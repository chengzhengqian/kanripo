以我不復見馬邪欲下吏桀頓首曰臣聞聖體不安日¶
夜憂懼意誠不在馬言未卒泣數行下上以為忠由是¶
親近為侍中稍遷至太僕武帝疾病以霍光為大將軍¶
太僕桀為左將軍皆受遺詔輔少主以前捕斬反者莽¶
通功封桀為安陽侯初桀子安取霍光女結婚相親光¶
每休沐出桀嘗代光入决事昭帝始立年八嵗帝長姊¶
鄂邑蓋長公主居禁中共養帝(師古曰共音居用/反養音弋亮反)蓋主¶
私近子客河間丁外人(師古曰子客子之賔/客也外人其名也)上與大將¶