先生問曰今日田樂乎子虛曰樂獲多乎曰少然則何¶
樂對曰僕樂王之欲夸僕以車騎之衆而僕對以雲夢¶
之事也(張揖曰楚藪也在南郡華容縣師古曰夢讀/如本字又音莫風反字或作瞢其音同耳)曰¶
可得聞乎子虛曰可王駕車千乗選徒萬騎田于海濵¶
(師古曰濵涯也/音賔又音頻)列卒滿澤罘罔彌山(師古曰罘覆車也/即今幡車㒺也王)¶
(國兔爰之詩曰雉罹於罦罦/亦罘字耳彌竟也罘音浮)掩菟轔鹿射麋格麟(師古/曰轔)¶
(謂車踐轢之也音吝格字/或作腳言持引其腳也)騖於鹽浦割鮮染輪(張揖曰/海水之)¶
(涯多出鹽也李奇曰鮮生也染擩也切生肉擩車輪鹽/而食之也師古曰騖謂亂馳也擩揾也騖音務擩音如)¶