弓弩(師古曰繳生絲縷也可以弋射檠謂輔正弓弩也/繳音斫檠音警又音巨京反○宋祁曰網字上疑)¶
(有結/字)於靬王愛之給其衣食三嵗餘王病賜武馬畜服¶
匿穹廬(劉徳曰服匿如小旃帳孟康曰服匿如甖小口/大腹方底用受酒酪穹廬旃帳也晉灼曰河東)¶
(北界人呼小石甖受二斗所曰/服匿師古曰孟晉二説是也)王死後人衆徙去其冬¶
丁令盗武牛羊(師古曰令音零丁令/即上所謂丁靈耳)武復窮厄初武與¶
李陵俱為侍中武使匈奴明年陵降不敢求武久之單¶
于使陵至海上為武置酒設樂因謂武曰單于聞陵與¶
子卿素厚故使陵來説足下虛心欲相待終不得歸漢¶