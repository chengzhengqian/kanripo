者王曰陳勝吳廣無立錐之地百人之聚起于大澤奮¶
臂大呼天下嚮應(師古曰呼音火/故反嚮讀曰響)西至於戲而兵百二¶
十萬今吾國雖小勝兵可得二十萬公何以言有禍無¶
福被曰臣不敢避子胥之誅願大王無為吳王之聽徃¶
者秦為無道殘賊天下殺術士燔詩書滅聖跡棄禮義¶
任刑法轉海瀕之粟致于西河(師古曰瀕涯也海瀕謂/縁海涯之地瀕音頻又)¶
(音/賓)當是之時男子疾耕不足於糧餽(師古曰餽/亦饋字也)女子紡¶
績不足於蓋形遣䝉恬築長城東西數千里暴兵露師¶