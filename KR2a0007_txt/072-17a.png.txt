(曰拳拳解在劉向傳下/鮑宣傳惓惓音義亦同)天子納善其忠乃下詔令太僕¶
減食穀馬水衡減食肉獸省宜春下苑以與貧民又罷¶
角抵諸戲及齊三服官遷禹為光禄大夫頃之禹上書¶
曰臣禹年老貧窮家訾不滿萬錢妻子穅豆不贍裋褐¶
不完(師古曰裋者謂僮豎所著布長/襦也褐毛布之衣也裋音豎)有田百三十畝陛¶
下過意徵臣(師古曰過/猶誤也)臣賣田百畝以供車馬至拜為¶
諫大夫秩八百石奉錢月九千二百(師古曰奉音扶/用反其下亦同)廩¶
食太官(師古曰謂太/官給其食)又䝉賞賜四時雜繒緜絮衣服酒¶