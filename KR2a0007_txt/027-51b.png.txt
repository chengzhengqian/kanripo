少不親見昭公之事故見敗亡之異已而哀不寤身奔¶
於粤此其效也(師古曰哀二十七年公欲以越伐魯而/去三桓公如公孫有山氏因遜于邾遂)¶
(如越國人施罪於公孫有/山氏而立哀公之子悼公)昭帝元鳯元年九月燕有黄¶
䑕銜其尾舞王宫端門中(師古曰宫/之正門)王往視之䑕舞如¶
故王使吏以酒脯祠䑕舞不休一日一夜死近黄祥時¶
燕刺王旦謀反將死之象也其月發覺伏辜京房易傳¶
曰誅不原情厥妖䑕舞門(師古曰不原情/者不得其本情)成帝建始四¶
年九月長安城南有䑕銜黄蒿栢葉上民冢栢及榆樹¶