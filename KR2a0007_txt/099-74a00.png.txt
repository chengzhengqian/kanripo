于大怒而句町西域後卒以此皆畔饒還拜為大将軍¶
封威德子冬靁(師古曰/古雷字)桐華置五威司命中城四關将¶
軍司命司上公以下中城主十二城門策命統睦侯陳¶
崇曰咨爾崇夫不用命者亂之原也大姦猾者賊之本¶
也鑄偽金錢者妨寳貨之道也驕奢踰制者兇害之端¶
也漏泄省中及尚書事者機事不密則害成也(師古曰/易上繋)¶
(之辭曰君不密則失臣臣不密則/失身機事不密則害成故引之)拜爵王庭謝恩私門¶
者禄去公室政從亡矣凡此六條國之綱紀是用建爾¶