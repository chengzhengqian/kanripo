酒客難法度士譬之於物曰子猶瓶矣觀瓶之居居井¶
之眉(師古曰眉井邊地/若人目上之有眉)處高臨深動常近危酒醪不入¶
口臧水滿懐不得左右牽於纆徽一旦叀礙為瓽所轠¶
(師古曰纆徽井索也叀縣也瓽井以甎為甃者也轠擊/也言瓶忽縣礙不得下而為井瓽所擊則破碎也叀音)¶
(上絹反瓽音丁浪反轠音雷諸家之説或以叀/為疐或音衛又以瓽為㽉皆失之甃音側救反)身提黄¶
泉骨肉為泥(師古曰提擲也擲入黄/泉之中也提音徒計反)自用如此不如鴟¶
夷(師古曰鴟夷韋囊以盛酒即今鴟夷滕/也○宋祁曰注文滕當作幐浙本作袋)鴟夷滑稽腹¶
如大壺(師古曰滑稽圜轉縱捨無/窮之狀滑音骨稽音雞)盡日盛酒人復借酤¶