武帝感張騫之言甘心欲通大宛諸國使者相望於道¶
一歲中多至十餘輩樓蘭姑師當道苦之(師古曰每供/給使者受其)¶
(勞費故/厭苦也)攻劫漢使王恢等又數爲匈奴耳目令其兵遮¶
漢使漢使多言其國有城邑兵弱易撃於是武帝遣從¶
票侯趙破奴將屬國騎及郡兵數萬撃姑師(師古曰屬/國謂諸外)¶
(國屬/漢也)王恢數爲樓蘭所苦上令恢佐破奴將兵破奴與¶
輕騎七百人先至虜樓蘭王遂破姑師因暴兵威以動¶
烏孫大宛之屬(師古曰暴/謂顯揚也)還封破奴爲浞野侯恢爲浩¶