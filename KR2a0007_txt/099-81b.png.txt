(曲者曰氂以裝楮衣中令其張起/也氂音力之反字或作&KR1581;音義同)反膺髙視瞰臨左右¶
(師古曰瞰謂逺/視也音曲濫反)是時有用方技待詔黄門者或問以莽¶
形貎待詔曰莽所謂鴟目虎吻豺狼之聲者也故能食¶
人亦當為人所食問者告之莽誅滅待詔而封告者後¶
常翳雲母屏面(師古曰屏面即便面盖/扇之類也觧在張敞傳)非親近莫得見¶
也是嵗以初睦侯姚恂為寜始將軍三年莽曰百官改¶
更職事分移律令儀法未及悉定且因漢律令儀法以¶
從事令公卿大夫諸侯二千石舉吏民有德行通政事¶