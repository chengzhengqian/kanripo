慶雲見喜氣也若霧非霧衣冠不濡見則其城被甲而¶
趨夫雷電赮&KR1734;辟歴夜明者陽氣之動者也春夏則發¶
秋冬則臧故候書者亡不司天開縣物(孟康曰謂天裂/而見物象也天)¶
(開示/縣象)地動坼絶山崩及陁川塞谿垘(蘇林曰垘音伏伏/流也如淳曰垘填)¶
(塞不/通也)水澹地長澤竭見象城郭門閭潤息槀枯宫廟廊¶
第人民所次䚻俗車服觀民飲食五榖草木觀其所屬¶
倉府廐庫四通之路六畜禽獸所産去就魚鼈鳥䑕觀¶
其所處鬼哭若謼與人逢遌訛言誠然¶