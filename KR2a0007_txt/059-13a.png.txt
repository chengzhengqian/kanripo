内傷太子無辜而曽孫孤幼所以視養拊循恩甚密焉¶
及曽孫壯大賀教書令受詩為取許妃以家財聘之曽¶
孫數有徴怪(師古曰/徴證也)語在宣紀賀聞知為安世道之稱¶
其材美安世輙絶止以為少主在上不宜稱述曽孫及¶
宣帝即位而賀已死上謂安世曰掖庭令平生稱我將¶
軍止之是也上追思賀恩欲封其冢為恩徳侯置守冢¶
二百家(師古曰身死追/封故云封冢也)賀有一子蚤死無子(師古曰蚤/古早字)¶
子安世小男彭祖(師古曰言/養以為子)彭祖又小與上同席研書¶