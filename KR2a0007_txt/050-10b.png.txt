(師古曰瘉勝/也讀與愈同)然至其輔少主守成雖自謂賁育弗能奪¶
也(師古曰孟賁夏育皆/古之勇士也賁音奔)上曰然古有社稷之臣至如汲¶
黯近之矣大将軍青侍中上踞厠視之(如淳曰厠溷也/孟康曰厠床邉)¶
(側也師古曰如説是也○劉奉世曰厠當從孟説/古者見大臣則御坐為起然則踞厠者輕之也)丞相¶
𢎞宴見上或時不冠至如見黯不冠不見也上甞坐武¶
帳(應劭曰武帳織成帳為武士象也孟康曰今御/武帳置兵闌五兵於帳中也師古曰孟説是也)黯前¶
奏事上不冠望見黯避帷中使人可其奏其見敬禮如¶
此張湯以更定律令為廷尉(師古曰/更改也)黯質責湯於上前¶