他譴得全命賜骸骨歸家避賢者路是臣之私願也惟¶
陛下哀憐財幸(師古曰財/與裁同)甄邯等白太后詔曰可惟公¶
功徳光于天下是以諸侯王公列侯宗室諸生吏民翕¶
然同辭連守闕庭故下其章諸侯宗室辭去之日復見¶
前重陳(師古曰重音直用反○宋祁曰復見/前重陳當依越本作復重見前陳)雖曉喻罷¶
遣猶不肯去告以孟夏將行厥賞莫不驩悅稱萬嵗而¶
退今公毎見輙流涕叩頭言願不受賞賞即加不敢當¶
位方制作未定事須公而決故且聴公制作畢成羣公¶