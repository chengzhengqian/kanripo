請置吏入朝於是以為益州郡賜滇王王印復長其民¶
(師古曰為/之長帥)西南夷君長以百入(○宋祁曰百入越/本作數謝本作入)獨夜¶
郎滇受王印滇小邑也最寵焉後二十三嵗孝昭始元¶
元年益州廉頭姑繒民反殺長吏牂柯談指同並等二¶
十四邑凡三萬餘人皆反(師古曰/並音伴)遣水衡都尉發蜀郡¶
犍為犇命萬餘人(師古曰犇古奔字/奔命解在昭紀)擊牂柯大破之後¶
三嵗姑繒葉榆復反遣水衡都尉呂辟胡將郡兵擊之¶
(師古曰/辟音璧)辟胡不進蠻夷遂殺益州太守乗勝與辟胡戰¶