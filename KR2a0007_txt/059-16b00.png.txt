捕賊(劉徳曰謂詔捕/罪人有名者也)時放見在奴從者閉門設兵弩射¶
吏距使者不肯内知男子李游君欲獻女使樂府音監¶
景武强求不得(孟康曰音監監主/樂人也姓景名武)使奴康等之其家賊¶
傷三人又以縣官事怨樂府游徼莽(師古曰樂府/之游徼名莽)而使¶
大奴駿等四十餘人羣黨盛兵弩白晝入樂府攻射官¶
寺縛束長吏子弟斫破器物宫中皆犇走伏匿(師古曰/犇古奔)¶
(字/)莽自髠鉗衣赭衣及守令史調等皆徒跣叩頭謝放¶
放乃止奴從者支屬並乘權勢為暴虐至求吏妻不得¶