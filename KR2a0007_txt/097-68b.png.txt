令立國將軍成新公孫建世子襐飾将毉往問疾(師古/曰襐)¶
(盛飾也音丈又音象一曰襐首/飾也在兩耳後刻鏤而為之)后大怒笞鞭其旁侍御¶
因發病不肯起莽遂不復彊也及漢兵誅莽燔燒未央¶
宫后曰何面目以見漢家自投火中而死¶
贊曰易著吉凶而言謙盈之效天地鬼神至于人道靡¶
不同之(師古曰易謙卦曰天道虧盈而益謙地道變盈/而流謙鬼神害盈而福謙人道惡盈而好謙)¶
夫女寵之興繇至微而體至尊(師古曰繇/與由同)窮富貴而不¶
以功此固道家所畏禍福之宗也序自漢興終於孝平¶