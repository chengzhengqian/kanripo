使素餐之吏久尸厚祿以次貫行固執無違(師古曰貫/聫續也謂)¶
(上所陳衆條諸事宜次第相續行之不當更違異/也貫音工端反○宋祁曰工端反當作工斷反)夙夜¶
孳孳婁省無怠(師古曰婁古屢字也/屢省屢自觀省也)舊愆畢改新徳既¶
章(師古曰/章明也)纎介之邪不復載心(○宋祁曰/載當作惑)則赫赫大異¶
庻幾可銷天命去就庻幾可復(師古曰去就者言去/離無徳而就有徳)社¶
稷宗廟庻幾可保唯陛下留神反覆熟省臣言臣幸得¶
備邊部之吏不知本朝失得瞽言觸忌諱罪當萬死成¶
帝性寛而好文辭又久無繼嗣數為微行多近幸小臣¶