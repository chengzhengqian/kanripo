空金印紫綬禄比丞相置長史如中丞官職如故哀帝¶
建平二年復爲御史大夫元夀二年復爲大司空御史¶
中丞更名御史長史侍御史有繡衣直指(服䖍曰指事/而行無阿私)¶
(也師古曰衣以/繡者尊寵之也)出討姦猾治大獄武帝所制不常置¶
太傅古官髙后元年初置金印紫綬後省八年復置後¶
省哀帝元夀二年復置位在三公上¶
太師太保皆古官平帝元始元年皆初置金印紫綬太¶
師位在太傅上太保次太傅¶