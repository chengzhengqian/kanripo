遣㑹宗使安輯與都䕶孫建并力明年㑹宗病死烏孫¶
中年七十五矣城郭諸國為發喪立祠焉¶
賛曰自元狩之際張騫始通西域至於地節鄭吉建都¶
䕶之號訖王莽世凡十八人皆以勇略選然其有功迹¶
者具比亷襃以恩信稱郭舜以亷平著孫建用威重顯¶
其餘無稱焉陳湯儻&KR1733;不自收歛(師古曰儻&KR1733;無/行檢也&KR1733;音蕩)卒用¶
困窮議者閔之故備列云¶
　前漢書卷七十¶