(古曰晉説是也纚即今方目紗/也纚音山爾反卷音去權反)秦時獄法吏冠柱後惠¶
文武意欲以刑法治梁吏還道之敞笑曰審如掾言武¶
必辨治梁矣武既到官其治有迹亦能吏也敞孫竦王¶
莽時至郡守封侯博學文雅過於敞然政事不及也竦¶
死敞無後¶
王尊字子贛(師古曰/贛音貢)涿郡髙陽人也少孤歸諸父使牧¶
羊澤中(○宋祁曰當作少歸諸/父諸父使牧羊澤中)尊竊學問能史書年十¶
三求為獄小吏數嵗給事太守府問詔書行事尊無不¶