廼著王命論以救時難其辭曰昔在帝堯之禪曰咨爾¶
舜天之歴數在爾躬舜亦以命禹(師古曰事/見論語)臮于稷契¶
咸佐唐虞(師古曰契讀與卨同字本作/契○宋祁曰尚書音巨涖反)光濟四海奕世¶
載徳(師古曰載承也/言相因不絶)至于湯武而有天下雖其遭遇異¶
時禪代不同至乎應天順民其揆一也(師古曰言堯舜/以文徳相禪湯)¶
(武以征伐代興各上/應天命下順人心)是故劉氏承堯之祚氏族之世著¶
乎春秋(師古曰謂士會歸/晉其處者為劉氏)唐據火德而漢紹之始起沛¶
澤則神母夜號以章赤帝之符由是言之帝王之祚必¶