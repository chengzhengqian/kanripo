(升陛故内之於霤下也諸家之釋/文句雖煩義皆不了故無取云)署宗官祝官卜官史¶
官虎賁三百人家令丞各一人宗祝卜史官皆置嗇夫¶
佐安漢公在中府外第虎賁為門衛當出入者傅籍(師/古)¶
(曰傅猶著/也音附)自四輔三公有事府第皆用𫝊(孟康曰𫝊苻/也師古曰音)¶
(張戀反韋昭曰/𫝊二封啟也)以楚王邸為安漢公第大繕治通周衛¶
祖禰廟及寢皆為朱户納陛陳崇又奏安漢公祠祖禰¶
出城門城門校尉宜將騎士從入有門衛出有騎士所¶
以重國也奏可其秋莽以皇后有子孫瑞通子午道(張/晏)¶