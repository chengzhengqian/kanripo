八年薨子安王光嗣初好音樂輿馬晚節遴(師古曰晚/節猶言末)¶
(時也遴與吝同/猶言貪嗇也)唯恐不足於財四十年薨子孝王慶忌¶
嗣三十七年薨子頃王勁嗣二十八年薨子文王睃嗣¶
(○宋祁曰/睃疑作俊)十八年薨亡子國除哀帝建平三年復立頃¶
王子睃弟郚鄉侯閔為王(蘇林曰郚音魚縣名也屬東/海郡師古曰又音吾○宋祁)¶
(云兩浙本無/頃王子三字)王莽時絶恭王初好治宫室壊孔子舊宅¶
以廣其宫聞鐘磬琴瑟之聲遂不敢復壊於其壁中得¶
古文經傳¶