者(師古曰卬/音牛向反)然身衣服車馬纔具妻子内困專以振施¶
貧窮赴人之急為務人嘗置酒請渉渉入里門客有道¶
渉所知母病避疾在里宅者(師古曰在此里/之中宅上也)渉即徃候¶
叩門家哭渉因入弔問以䘮事家無所有渉曰但潔埽¶
除沐浴待渉還至主人對賔客歎息曰人親卧地不收¶
渉何心鄉此(師古曰鄉/讀曰向)願徹去酒食賔客争問所當得¶
渉廼側席而坐(師古曰禮有憂者側席而/坐今渉䘏人之䘮故側席)削牘為疏(師/古)¶
(曰牘木簡也/疏音所慮反)具記衣被棺木下至飯含之物分付諸客¶