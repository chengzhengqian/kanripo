曰人情豈不各愛其父母妻子哉今吾三族皆以論死¶
豈以王易吾親哉(師古曰/易代也)顧為王實不反(師古曰顧/思念也)獨¶
吾等為之具道本根所以王不知狀於是泄公具以報¶
上上廼赦趙王上賢高能自立然諾使泄公赦之告曰¶
張王已出上多足下(師古曰多/猶重也)故赦足下高曰所以不¶
死白張王不反耳今王已出吾責塞矣(師古曰塞/當也滿也)且人¶
臣有簒弑之名豈有面目復事上哉乃仰絶亢而死(蘇/林)¶
(曰亢頸大脈也俗所謂胡脈也師古曰亢者縂謂頸耳/爾雅云亢鳥嚨即喉嚨也音下郎反又音工郎反荀悅)¶