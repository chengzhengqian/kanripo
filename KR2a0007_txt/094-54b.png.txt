騎都尉韓昌將騎萬六千又發邊郡士馬以千數送單¶
于出朔方雞鹿塞(師古曰在朔方/窳渾縣西北)詔忠等留衞單于助¶
誅不服又轉邊榖米糒前後三萬四千斛給贍其食(師/古)¶
(曰糒乾飯/也音備)是嵗郅支單于亦遣使奉獻漢遇之甚厚明¶
年兩單于俱遣使朝獻漢待呼韓邪使有加明年呼韓¶
邪單于復入朝禮賜如初加衣百一十襲錦帛九千匹¶
絮八千斤以有屯兵故不復發騎為送始郅支單于以¶
為呼韓邪降漢兵弱不能復自還即引其衆西欲攻定¶