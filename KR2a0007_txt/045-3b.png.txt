連和蒯通知天下權在信欲説信令背漢乃先微感信¶
曰僕嘗受相人之術相君之面不過封侯又危而不安¶
相君之背貴而不可言(張晏曰言背者/云背畔則大貴)信曰何謂也通¶
因請間(師古曰不欲顯言/故請問隙而私説)曰天下初作難也俊䧺豪桀¶
建號壹呼(師古曰建號者自立/為侯王呼音火故反)天下之士雲合霧集魚¶
鱗雜襲(師古曰雜襲猶雜/沓言相雜而累積)飄至風起(師古曰飄讀曰焱/謂疾風音必遥反)¶
當此之時憂在亡秦而已(師古曰志滅秦/所憂者唯此)今劉項分爭¶
使人肝腦塗地流離中野不可勝數漢王將數十萬衆¶