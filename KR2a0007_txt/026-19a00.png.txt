流血之兵大變乃出甘石氏見其常然因以為紀皆非¶
正行也詩云彼月而食則惟其常此日而食于何不臧¶
詩傳曰月食非常也比之日食猶常也日食則不臧矣¶
謂之小變可也謂之正行非也故熒惑必行十六舍去¶
日逺而顓恣太白出西方進在日前氣盛乃逆行及月¶
必食於望亦誅盛也¶
國皇星大而赤狀類南極所出其下起兵兵彊其衝不¶
利(孟康曰歲星之精散所為也五星/之精散為六十四變志記不盡也)¶