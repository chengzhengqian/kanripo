耑銳若見若不見曰隂徳或曰天一紫宫左三星曰天¶
槍右四星曰天棓(蘇林曰音棓打之棓/師古曰棓音白講反)後十七星絶漢¶
抵營室曰閤道北斗七星所謂璇璣玉衡以齊七政杓¶
攜龍角(孟康曰杓斗柄也龍/角東方宿也攜連也)衡殷南斗魁枕參首(晉灼/曰衡)¶
(斗之中央/殷中也)用昏建者杓杓自華以西南(孟康曰傳曰斗/第七星法太白)¶
(主杓斗之尾也尾為隂又其用/昏昏隂位在西方故主西南)夜半建者衡衡殷中州¶
河濟之間(孟康曰假令杓昏建/寅衡夜半亦建寅也)平旦建者魁魁海岱以¶
東北也(孟康曰傳曰斗魁第一星法為日主齊魁斗之/首首陽也又其用在明陽與明徳在東方故主)¶