未失也充國曰吾年老矣爵位已極豈嫌伐一時事以¶
欺明主哉兵埶國之大事當為後法老臣不以餘命壹¶
為陛下明言兵之利害卒死誰當復言之者(師古曰卒/讀曰猝)¶
卒以其意對(師古曰/卒終也)上然其計罷遣辛武賢歸酒泉太¶
守官充國復為後將軍衛尉其秋羌若零離留且種兒¶
庫(師古曰且/音子閭反)共斬先零大豪猶非楊玉首(文頴曰猶非/人名也師古)¶
(曰猶非及楊玉二人也宣紀作酋非而此傳作猶字疑/紀誤○劉奉世曰宣紀作五月斬楊玉降與此不同疑)¶
(是紀/誤)及諸豪弟澤陽雕良兒靡忘皆帥煎鞏黄羝之屬¶