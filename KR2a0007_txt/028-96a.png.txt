(可與為善可與/為惡也渢音馮)以徳輔此則明主也文公後十六世為¶
韓魏趙所滅三家皆自立為諸侯是為三晉趙與秦同¶
祖韓魏皆姬姓也自畢萬後十世稱侯至孫稱王徙都¶
大梁故魏一號為梁七世為秦所滅¶
周地柳七星張之分壄也今之河南雒陽穀城平陰偃¶
師鞏緱氏是其分也昔周公營雒邑以為在于土中諸¶
侯蕃屏四方(師古曰言雒陽四靣/皆有諸侯為蕃屏)故立京師至幽王淫¶
襃姒以滅宗周子平王東居雒邑其後五伯更帥諸侯¶