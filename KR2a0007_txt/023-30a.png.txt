如此則刑可畏而禁易避吏不專殺法無二門輕重當¶
罪民命得全合刑罰之中殷天人之和(李竒曰/殷亦中)順稽古¶
之制成時雍之化成康刑錯雖未可致孝文斷獄庶幾¶
可及詩云宜民宜人受祿于天(師古曰大雅假樂之詩/也蓋嘉成王之德云)¶
書曰立功立事可以永年(師古曰今文泰誓/之辭也永長也)言為政而¶
宜於民者功成事立則受天祿而永年命所謂一人有¶
慶萬民頼之者也(師古曰呂刑之辭也一人天子也言/天子用刑詳審有福慶之惠則衆庶)¶
(咸頼/之也)¶