姓咸言皇天革漢而立新(師古曰/革改也)廢劉而興王夫劉之¶
為字卯金刀也正月剛卯金刀之利皆不得行(服䖍曰/剛卯以)¶
(正月卯日作佩之長三寸廣一寸四方或用玉或用金/或用桃著革帯佩之今有玉在者銘其一面曰正月剛)¶
(卯金刀莽所鑄之錢也晉灼曰剛卯長一寸廣五分四/方當中央從穿作孔以采絲茸其底如冠纓頭蕤刻其)¶
(上面作両行書文曰正月剛卯既央靈殳四方赤青白/黄四色是當帝令祝融以教䕫龍庻疫剛痺莫我敢當)¶
(其一銘曰疾日嚴卯帝令䕫化順爾固伏化兹靈殳既/正既直既觚既方庻疫剛痺莫我敢當師古曰今往往)¶
(有土中得玉剛卯者案大小及文服説是也莽以劉/字上有卯下有金旁又有刀故禁剛卯及金刀也)博¶
謀卿士僉曰天人同應昭然著明其去剛卯莫以為佩¶