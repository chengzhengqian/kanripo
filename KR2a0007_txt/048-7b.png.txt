(漠静/也)釋智遺形超然自喪(服䖍曰絶聖弃智而亡其身/也師古曰喪合韻音先郎反)¶
寥廓忽荒與道翺翔(師古曰荒/音呼廣反)乗流則逝遇坎則止(孟/康)¶
(曰易坎為險遇險難而止也張/晏曰謂夷易則仕險難則隐也)縱軀委命不私與已其¶
生兮若浮其死兮若休(師古曰/休息也)澹虖若深淵之靚汜虖¶
若不繫之舟(師古曰澹安也音徒濫反/靚與静同汜音敷劒反)不以生故自保¶
養空而浮(服䖍曰道家養/空虚若浮舟也)徳人無累知命不憂細故蔕¶
芥何足以疑(師古曰蔕芥小鯁/也蔕音丑芥反)後歳餘文帝思誼徵之¶
至入見上方受釐坐宣室(蘇林曰宣室未央前正室也/應劭曰釐祭餘肉也漢儀注)¶