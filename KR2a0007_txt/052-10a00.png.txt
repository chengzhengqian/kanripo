夫何與也(師古曰與讀/曰預預干也)吾不敢復求田由此大怒元光¶
四年春蚡言灌夫家在潁川横甚民苦之請案之上曰¶
此丞相事何請夫亦持蚡隂事為姦利受淮南王金與¶
語言賔客居間遂已俱觧(師古曰兩家賔客/處於中間和觧之)夏蚡取燕¶
王女為夫人(師古曰燕王澤/之子康王嘉女)太后詔召列侯宗室皆徃¶
賀嬰過夫欲與俱夫謝曰夫數以酒失過丞相(師古曰/言因酒)¶
(有失得罪/過於丞相)丞相今者又與夫有隙嬰曰事已解彊與俱¶
酒酣蚡起為壽坐皆避席伏已嬰為壽獨故人避席餘¶