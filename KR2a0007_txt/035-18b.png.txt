國發兵且誅錯(○宋祁曰浙本/且字下有以字)今聞錯已誅卬等謹已¶
罷兵歸將軍曰王茍以錯為不善何不以聞及未有詔¶
虎符擅發兵擊義國以此觀之意非徒欲誅錯也乃出¶
詔書為王讀之曰王其自圖之(師古曰/圖謀也)王曰如卬等死¶
有餘罪遂自殺太后太子皆死膠東甾川濟南王皆伏¶
誅酈將軍攻趙十月而下之趙王自殺濟北王以劫故¶
不誅初吳王首反幷將楚兵連齊趙正月起三月皆破¶
滅¶