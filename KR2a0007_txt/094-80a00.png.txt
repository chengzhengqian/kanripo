虛空野有暴骨矣烏珠留單于立二十一歲建國五年¶
死匈奴用事大臣右骨都侯須卜當即王昭君女伊墨¶
居次云之壻也云常欲與中國和親又素與咸厚善見¶
咸前後為莽所拜故遂越輿而立咸為烏累若鞮單于¶
(師古曰累/音力追反)烏累單于咸立以弟輿為左谷蠡王烏珠留¶
單于子蘇屠胡本為左賢王以弟屠耆閼氏子盧渾為¶
右賢王(師古曰渾/音胡昆反)烏珠留單于在時左賢王數死以為¶
其號不祥更易命左賢王曰䕶于䕶于之尊最貴次當¶