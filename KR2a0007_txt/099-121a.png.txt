景尚更始將軍護軍王黨將兵擊青徐國師和仲曹放¶
助郭興撃句町轉天下穀幣詣西河五原朔方漁陽每¶
一郡以百萬數欲以撃匈奴秋隕霜殺菽闗東大饑蝗¶
民犯鑄錢伍人相坐沒入為官奴婢其男子檻車兒女¶
子歩以鐵鎻琅當其頸𫝊詣鍾官以十萬數(師古曰琅/當長鏁也)¶
(鍾官主鑄/錢之官也)到者易其夫婦(師古曰改相配/匹不依其舊也)愁苦死者什¶
六七孫熹景尚曹放等撃賊不能克軍師放縱百姓重¶
困(師古曰重/音直用反)莽以王況䜟言荆楚當興李氏為輔欲厭¶