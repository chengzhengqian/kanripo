羽騎營營昈分殊事(蘇林曰昈明也師古曰營營周旋/貌也言其服飾分明各殊異也昈)¶
(音/戸)繽紛往來轠轤不絶若光若滅者布虖青林之下(孟/康)¶
(曰轠轤連屬貌如淳曰轠音雷轤音盧師古曰繽紛衆/疾也轠轤環轉也繽音匹人反○蕭該音義曰轠轤韋)¶
(昭音/壘落)於是天子廼以陽鼂始出虖𤣥宮(師古曰陽朝日/出之後也北方)¶
(之宮故/曰𤣥宮)撞鴻鍾建九旒六白虎載靈輿蚩尤並轂蒙公¶
先驅(服䖍曰蒙公蒙恬也孟康曰神名/也師古曰服説是也並音歩浪反)立歴天之旂曵¶
捎星之旃(師古曰歴經也捎猶拂也歴天捎雲言其/高也捎音所交反○宋祁曰校改祈作旂)辟¶
歴列缺吐火施鞭(應劭曰辟歴雷也列缺天隙電照也/師古曰言獵火之燿及馳騎奮鞭如)¶