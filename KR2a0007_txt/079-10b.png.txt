用野王為三公後世必謂我私後宫親屬以野王為比¶
(師古曰比例/也音必寐反)乃下詔曰剛彊堅固確然亡欲大鴻臚野¶
王是也心辨善辭可使四方少府五鹿充宗是也廉絜¶
節儉太子少傅張譚是也其以少傅為御史大夫上繇¶
下第而用譚(師古曰繇/讀與由同)越次避嫌不用野王以昭儀兄¶
故也野王乃歎曰人皆以女寵貴我兄弟獨以賤野王¶
雖不為三公甚見器重有名當世成帝立有司奏野王¶
王舅不宜備九卿以秩出為上郡太守(如淳曰以鴻/臚秩為太守)加¶