萬騎出鴈門李息出代郡擊胡得首虜數千其明年衛¶
青復出雲中以西至隴西擊胡之樓煩白羊王於河南¶
得胡首虜數千羊百餘萬於是漢遂取河南地築朔方¶
復繕故秦時䝉恬所為塞因河而為固漢亦棄上谷之¶
斗辟縣造陽地以予胡(孟康曰縣斗辟曲近胡師古曰/斗絶也縣之斗曲入匈奴界者)¶
(其中造陽地/也辟讀曰僻)是嵗元朔二年也其後冬軍臣單于死其¶
弟左谷蠡王伊穉斜自立為單于攻敗軍臣單于太子¶
於單於單亡降漢漢封於單為陟安侯數月死伊穉斜¶