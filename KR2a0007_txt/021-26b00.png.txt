(故有/五子)十一而天地之道畢言終而復始太極中央元氣¶
故爲黄鐘其實一龠以其長自乘故八十一爲日法所¶
以生權衡度量禮樂之所繇出也經元一以綂始易太¶
極之首也春秋二以目嵗(鄧展曰春秋則爲二矣孟康/曰春爲陽中萬物以生秋爲)¶
(隂中萬物以成舉/春秋以目一嵗)易兩儀之中也於春每月書王易三¶
極之綂也於四時雖亡事必書時月易四象之節也時¶
月以建分至啟閉之分易八卦之位也(張晏曰二至二/分立春立夏立)¶
(秋立/冬)象事成敗易吉凶之効也朝聘㑹盟易大業之本¶