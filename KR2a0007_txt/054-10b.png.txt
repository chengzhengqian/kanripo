郎上與韓嫣戲嫣少不遜(師古曰/嫣音偃)當户擊嫣嫣走於是¶
上以為能當户蚤死乃拜椒為代郡太守皆先廣死廣¶
死軍中時敢從票騎將軍廣死明年李蔡以丞相坐詔¶
賜冢地陽陵當得二十畝蔡盗取三頃頗賣得四十餘¶
萬又盗取神道外壖地一畝葬其中(師古曰壖/音人椽反)當下獄¶
自殺敢以校尉從票騎將軍擊胡左賢王力戰奪左賢¶
王旗鼔斬首多賜爵關内侯食邑二百户代廣為郎中¶
令頃之怨大將軍青之恨其父(師古曰令其/父恨而死也)廼擊傷大¶