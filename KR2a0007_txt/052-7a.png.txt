(與己/善者)及出壁門莫敢前獨兩人及從奴十餘騎馳入吳¶
軍至戲下(師古曰戲大將之旗也/讀與麾同又音許宜反)所殺傷數十人不得¶
前復還走漢壁(師古曰走趣/嚮也音奏)亡其奴獨與一騎歸夫身¶
中大創十餘適有萬金良藥故得無死(師古曰萬金者/言其價貴也金)¶
(字或作全言得/之者必生全也)創少瘳(師古曰瘳差/也音丑流反)又復請將軍曰吾¶
益知吳壁曲折請復徃(師古曰曲折/猶言委曲也)將軍壯而義之恐¶
亡夫廼言太尉太尉召固止之吳軍破夫以此名聞天¶
下潁隂侯言夫夫為郎中將(○劉敞曰當云中郎/將否則郎中三將也)數嵗¶