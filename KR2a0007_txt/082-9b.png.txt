首伏青蒲上(服虔曰青縁蒲席也應劭曰以青規地曰/青蒲自非皇后不得至此孟康曰以蒲青)¶
(為席用蔽地也師/古曰應説是也)涕泣言曰皇太子以適長立積十餘¶
年(師古曰適/讀曰嫡)名號繫於百姓天下莫不歸心臣子(師古/曰自)¶
(託為臣子○劉奉世曰臣子宜屬下/句不當斷之陽夏公謂如顔讀亦雅)見定陶王雅素愛¶
幸今者道路流言為國生意以為太子有動揺之議審¶
若此公卿以下必以死爭不奉詔臣願先賜死以示羣¶
臣天子素仁不忍見丹涕泣言又切至上意大感喟然¶
太息曰吾日困劣而太子兩王幼少意中戀戀亦何不¶