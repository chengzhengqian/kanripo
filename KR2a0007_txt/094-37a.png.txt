初單于有異母弟為左大都尉賢國人鄉之(師古曰鄉/讀曰嚮謂)¶
(悉皆/附之)母閼氏恐單于不立子而立左大都尉也廼私使¶
殺之左大都尉同母兄怨遂不肯復㑹單于庭又單于¶
病且死謂諸貴人我子少不能治國立弟右谷蠡王及¶
單于死衛律等與顓渠閼氏謀匿單于死詐撟單于令¶
(師古曰撟與矯同/其字從手矯託也)與貴人飲盟更立子左谷蠡王為壺¶
衍鞮單于是嵗始元二年也壺衍鞮單于既立風謂漢¶
使者言欲和親(師古曰風讀曰/諷謂不正言也)左賢王右谷蠡王以不¶