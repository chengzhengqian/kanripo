(讀與/敖同)不自它於太后(李竒曰不自它者親之辭也師古/曰言不自同它人○宋祁曰注文)¶
(親字上疑/有自字)以是之間能無失禮義者其惟聖人乎傳曰¶
父為子隱直在其中矣(師古曰論語云葉公謂孔子曰/吾黨有直躬者其父攘羊而子)¶
(證之孔子曰吾黨之直者異於是父為/子隱子為父隱直在其中矣故引之也)王太后眀察此¶
意不可不詳閨門之内母子之間同氣異息骨肉之恩¶
豈可忽哉豈可忽哉昔周公戒伯禽曰故舊無大故則¶
不可棄也毋求備於一人(師古曰事見論語言人有小/惡當思其善不可責以備行)¶
(而即棄/之也)夫以故舊之恩猶忍小惡而况此乎已遣使者¶