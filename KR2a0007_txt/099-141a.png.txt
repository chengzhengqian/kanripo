(處人皆来迎/而降附也)大姓櫟陽申碭下邽王大皆率衆隨憲屬¶
縣斄嚴春(師古曰屬縣三輔諸縣也斄屬右/扶風斄讀與邰同其人姓嚴名春)茂陵董喜¶
藍田王孟槐里汝臣盩厔王扶陽陵嚴本杜陵屠門少¶
之屬(師古曰姓/屠門名少)衆皆數千人假號稱漢將時李松鄧曄¶
以為京師小小倉尚未可下何況長安城當須更始帝¶
大兵到即引軍至華隂治攻具而長安旁兵四會城下¶
聞天水隗氏兵方到皆争欲先入城貪立大功鹵掠之¶
利莽遣使者分赦城中諸獄囚徒皆授兵殺豨飲其血¶