宰不平今盡王故王於醜地(師古曰/醜惡也)而王羣臣諸將善¶
地逐其故主趙王廼北居代餘以為不可(師古曰於/義不當然)聞¶
大王起兵且不聽不義(師古曰凡不義/之事皆不聼順)願大王資餘兵¶
(師古曰/資給也)使撃常山以復趙王請以國為扞蔽(師古曰猶/為齊之藩)¶
(屛/)齊王許之因遣兵往陳餘悉三縣兵(師古曰/悉盡也)與齊併¶
力撃常山大破之張耳走歸漢陳餘迎故趙王歇反之¶
趙趙王因立餘為代王羽至陽城田榮亦將兵會戰榮¶
不勝走至平原平原民殺之羽遂北燒夷齊城郭宫室¶