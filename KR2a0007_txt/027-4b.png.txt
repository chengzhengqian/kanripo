役以奪民時作為姦詐以傷民財則木失其性矣蓋工¶
匠之為輪矢者多傷敗(如淳曰揉輪不/曲矯矢不直也)及木為變怪(臣/瓚)¶
(曰梓柱更生及/變為人形是也)是為木不曲直春秋成公十六年正月¶
雨木冰劉歆以為上陽施不下通下隂施不上逹故雨¶
而木為之冰雰氣寒(師古曰/雰音紛)木不曲直也劉向以為冰¶
者隂之盛而水滯者也木者少陽貴臣卿大夫之象也¶
此人將有害則隂氣脅木木先寒故得雨而冰也是時¶
叔孫喬如出奔公子偃誅死(師古曰叔孫喬如叔孫宣/伯也通於宣公夫人穆姜)¶