縣其頭馬邑城下視單于使者為信(師古曰視/讀曰示)曰馬邑¶
長吏已死可急來於是單于穿塞將十萬騎入武州塞¶
(師古曰/在鴈門)當是時漢伏兵車騎材官三十餘萬匿馬邑旁¶
谷中衛尉李廣為驍騎將軍太僕公孫賀為輕車將軍¶
大行王恢為將屯將軍太中大夫李息為材官將軍御¶
史大夫安國為䕶軍將軍諸將皆屬約單于入馬邑縱¶
兵王恢李息别從代主擊輜重(師古曰輜衣車也重謂/載重物車也故行者之)¶
(資總曰輜重/重音直用反)於是單于入塞未至馬邑百餘里覺之還¶