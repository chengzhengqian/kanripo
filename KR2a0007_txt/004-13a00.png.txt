使符(應劭曰銅虎符第一至第五國家當發兵遣使者/至郡合符符合乃聽受之竹使符皆以竹箭五枚)¶
(長五寸鐫刻篆書第一至第五張晏曰符以代古之圭/璋從簡易也師古曰與郡守為符者謂各分其半右留)¶
(京師左以與之/使音所吏反)詔曰農天下之大本也民所恃以生也¶
而民或不務本而事末故生不遂(師古曰衣食乏絶致/有夭喪故不遂其生)¶
朕憂其然故今兹親率羣臣農以勸之其賜天下民今¶
年田租之半(師古曰免/不收之)¶
三年冬十月丁酉晦日有食之十一月丁卯晦日有蝕¶
之詔曰前日詔遣列侯之國辭未行丞相朕之所重其¶