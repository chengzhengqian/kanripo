說而不用死未晩也公孫玃遂見梁王曰夫濟北之地¶
東接彊齊南牽吳越北脅燕趙此四分五裂之國(張晏/曰四)¶
(方受敵濟北居中央為五晉灼/曰四分即交五而裂如田字也)權不足以自守勁不足¶
以扞宼(師古曰扞禦/也音胡旦反)又非有竒怪云以待難也(如淳曰/非有竒)¶
(材異計欲以為亂逆也但假權許吳以避其禍耳晉灼/曰非有以怪異之心而城守須待變難而應吳也師古)¶
(曰二説皆非也此言權謀勁力既不能扞守又無竒怪/神靈可以禦難恐不自全故墜言於吳也○宋祁曰徐)¶
(鍇改云作亡予謂/云義安不須改)雖墜言於吳非其正計也(蘇林曰墜/猶失也)¶
昔者鄭祭仲許宋人立公子突以活其君非義也春秋¶