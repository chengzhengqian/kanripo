循外蠻宣明威信(師古曰禮云東夷北狄西戎南蠻然/夷蠻戎狄亦四方之總稱耳故史傳)¶
(又云百/蠻也)迎匈奴單于從兄日逐王衆擊破車師兠訾城¶
(師古曰訾/音子移反)功效茂著其封吉為安逺侯食邑千戸吉於¶
是中西域而立莫府(師古曰中西域者言最處諸國/之中近逺均也中音竹仲反)治¶
烏壘城鎮撫諸國誅伐懐集之漢之號令班西域矣(師/古)¶
(曰班/布也)始自張騫而成於鄭吉語在西域傳吉薨諡曰繆¶
侯子光嗣薨無子國除元始中録功臣不以罪絶者封¶
吉曾孫永為安逺侯¶