(師古曰謂/附向之)亦未有言上乃詔求㣲時故劒大臣知指白¶
立許偼伃為皇后既立霍光以后父廣漢刑人不宜君¶
國歲餘乃封為昌成君霍光夫人顯欲貴其小女道無¶
從(師古曰從因也由/也無由得内其女)明年許皇后當娠病女醫淳于衍¶
者霍氏所愛嘗入宮侍皇后疾衍夫賞為掖庭戸衞謂¶
衍可過辭霍夫人行(師古曰過辭夫/人乃行入宫也)為我求安池監衍¶
如言報顯顯因生心辟左右(師古曰辟音/闢謂屏去之)字謂衍少夫¶
幸報我以事(如淳曰稱衍字曰少夫親之也/晉灼曰報我以事謂求池監也)我亦欲報¶