(上/)劉歆以為蜮盛暑所生非自越來也京房易傳曰忠¶
臣進善君不試厥咎國生蜮史記魯哀公時有隼集于¶
陳廷而死(師古曰隼鷙鳥即今之鴩也說者以為/鷂失之矣廷朝廷也鴩字音胡骨反)楛矢¶
貫之(應劭曰楛木名師古曰音怙其木堪為箭笴/今豳以北皆用之土俗呼其木為楛子也)石砮¶
(應劭曰砮鏃也/音奴又乃互反)長尺有咫(張晏曰八/寸曰咫)陳閔公使使問仲¶
尼(師古曰閔公名/周懷公之子)仲尼曰隼之來逺矣昔武王克商通¶
道百蠻使各以方物來貢肅慎貢楛矢(臣瓚曰肅/慎東北夷)石砮¶
長尺有咫先王分異姓以逺方職使毋忘服(師古曰/服事也)故¶