貴賤壹斷於法則親親尊尊之恩絶矣可以行一時之¶
計而不可長用也故曰嚴而少恩若尊主卑臣明分職¶
不得相踰越雖百家不能改也(師古曰分/音扶問反)名家苛察繳¶
繞(如淳曰繳繞猶纒繞/也師古曰繳公鳥反)使人不得反其意剸决於名時¶
失人情(師古曰剸讀與專/同又音章免反)故曰使人儉而善失真若夫¶
控名責實参伍不失(晉灼曰引名責實参/錯交互明知事情也)此不可不察¶
也道家無為又曰無不為(師古曰無為者守静一/也無不為者功利大也)其實¶
易行其辭難知(師古曰言/指趣幽逺)其術以虛無為本以因循為¶