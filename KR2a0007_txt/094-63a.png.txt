言宜如故事受其降光禄大夫谷永議郎杜欽以為漢¶
興匈奴數為邊害故設金爵之賞以待降者今單于詘¶
體稱臣列為北藩遣使朝賀無有二心漢家接之宜異¶
於徃時今既享單于聘貢之質(師古曰享當/也質誠也)而更受其¶
逋逃之臣是貪一夫之得而失一國之心擁有罪之臣¶
而絶慕義之君也假令單于初立欲委身中國未知利¶
害(師古曰假令/猶言或當也)私使伊邪莫演詐降以卜吉㐫受之虧¶
徳沮善(師古曰沮壊/也音材汝反)令單于自疏不親邊吏或者設為¶