取其財物於是天子遣貳師將軍李廣利將兵前後十¶
餘萬人伐宛連四年宛人斬其王母寡首獻馬三千匹¶
漢軍乃還語在張騫傳貳師旣斬宛王更立貴人素遇¶
漢善者名昧蔡爲宛王(師古曰昧音秣/蔡音千曷反)後歲餘宛貴人¶
以爲昧蔡讇使我國遇屠(師古曰讇/古謟字)相與共殺昧蔡立¶
母寡弟蟬封爲王遣子入侍質於漢漢因使使賂賜鎭¶
撫之又發使十餘輩抵宛西諸國(師古曰/抵至也)求竒物因風¶
諭以伐宛之威(師古曰風/讀曰諷)宛王蟬封與漢約歲獻天馬¶