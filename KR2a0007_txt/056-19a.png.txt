愛而亡私(師古曰溥/徧也音普)布徳施仁以厚之設誼立禮以導¶
之春者天之所以生也仁者君之所以愛也夏者天之¶
所以長也德者君之所以養也霜者天之所以殺也刑¶
者君之所以罰也繇此言之(師古曰繇讀與/由同下皆類此)天人之徴¶
古今之道也孔子作春秋上揆之天道下質諸人情參¶
之於古考之於今故春秋之所譏災害之所加也春秋¶
之所惡怪異之所施也書邦家之過兼災異之變以此¶
見人之所為其美惡之極乃與天地流通而往來相應¶