泄庸種蠡謀伐呉(師古曰種大夫種也蠡范/蠡也種音之勇反蠡音禮)遂滅之孔¶
子稱殷有三仁寡人亦以為粤有三仁(師古曰泄庸一/也大夫種二也)¶
(范蠡/三也)桓公决疑於管仲寡人决疑於君仲舒對曰臣愚¶
不足以奉大對(師古曰大對/謂對大問也)聞昔者魯君問柳下惠(師/古)¶
(曰魯大夫展禽也柳下/所食采邑之名惠諡也)吾欲伐亝何如柳下惠曰不可¶
歸而有憂色曰吾聞伐國不問仁人此言何為至於我¶
哉徒見問爾且猶羞之(師古曰/徒但也)况設詐以伐呉虖繇此¶
言之粤本無一仁夫仁人者正其誼不謀其利明其道¶