(也鷩/音鼈)每一將各置左右前後中帥凡五帥衣冠車服駕¶
馬各如其方面色數(師古曰色者東方青南方赤也/數者若木數三火數二之類也)將¶
持節稱太一之使帥持幢稱五帝之使莽䇿命曰普天¶
之下迄于四表(師古曰迄/亦至也)靡所不至其東出者至𤣥菟¶
樂浪髙句驪夫餘(師古曰夫餘亦東北夷也/樂音洛浪音郎夫音扶)南出者隃¶
徼外歴益州(師古曰隃/字與踰同)貶句町王為侯西出者至西域¶
盡改其王為侯北出者至匈奴庭授單于印改漢印文¶
去璽曰章單于欲求故印陳饒椎破之語在匈奴傳單¶