者不隠逺者不塞所謂辟四門明四目也(師古曰虞書/舜典曰闢四)¶
(門明四目言開四門以致/衆賢則明視於四方也)且不急之法誹謗之微者也¶
往者不可及来者猶可追方今君命犯而主威奪(師古/曰君)¶
(命犯者謂大/臣犯君之命)外戚之權日以益隆陛下不見其形願察¶
其景建始以来日食地震以率言之三倍春秋水灾亡¶
與比數(師古曰言其極多/不可比較而數也)隂盛陽微金鐵為飛此何景¶
也(張晏曰河平二年沛郡鐵官鑄錢如星飛上去權臣/用事之異也蘇林曰言之不從是謂不艾則金不從)¶
(革景象也何象/言将危亡也)漢興以来社稷三危吕霍上官皆母后¶