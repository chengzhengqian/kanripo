浦私與宗通發覺按驗宗自殺莽曰宗屬為皇孫爵為¶
上公知寛等叛逆族類而與交通刻銅印三文意甚害¶
不知厭足窺欲非望春秋之義君親毋將將而誅焉(師/古)¶
(曰春秋公羊傳之辭也以公子牙將為/弑逆而誅之故云然也親謂父母也)迷惑失道自取¶
此辜嗚呼哀哉宗本名會宗以制作去二名今復名會¶
宗貶厥爵改厥號賜諡為功崇繆伯以諸侯之禮葬于¶
故同穀城郡(師古曰同者宗/所封一同之地)宗姊妨為衞將軍王興夫¶
人祝詛姑殺婢以絶口事發覺莽使中常侍䠠惲責問¶