漢承秦之敗俗廢禮義捐㢘恥今其甚者殺父兄盗者¶
取廟器而大臣特以簿書不報期㑹為故(師古曰特但/也簿文簿也)¶
(故謂大事也言公卿但以文案/簿書報荅為事也簿音歩户反)至於風俗流溢恬而不¶
怪(師古曰恬安也/謂心以為安)以為是適然耳(師古曰言正當/如此非失道也)夫移¶
風易俗使天下回心而鄉道(師古曰鄉/讀曰嚮)類非俗吏之所¶
能為也夫立君臣等上下使綱紀有序六親和睦(如淳/曰六)¶
(親賈誼書以為父也子也從父昆弟也/從祖昆弟也曾祖昆弟也族昆弟也)此非天之所為¶
人之所設也人之所設不為不立不修則壞(師古曰/為作也)漢¶