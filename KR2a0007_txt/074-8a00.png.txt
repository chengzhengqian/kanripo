眀風雨時節寒暑調和三者得敘則災害不生五榖熟¶
絲麻遂(師古曰/遂成也)&KR0708;木茂鳥獸蕃(師古曰&KR0708;古草字/蕃多也音扶元反)民不¶
夭疾衣食有餘若是則君尊民說上下亡怨(師古曰説/讀曰悅)¶
政教不違禮讓可興夫風雨不時則傷農桑農桑傷則¶
民饑寒饑寒在身則亡亷恥㓂賊姦宄所繇生也(師古/曰亂)¶
(在外為姦在内為宄繇與由同下類此○宋祁/曰注文繇字下當有讀字下字下當有皆字)臣愚以¶
為隂陽者王事之本羣生之命自古賢聖未有不繇者¶
也天子之義必純取法天地而觀於先聖髙皇帝所述¶