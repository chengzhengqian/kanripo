禹善論語(○宋祁曰善字/下疑有說字)詔令禹授太子論語由是遷¶
光禄大夫數嵗出為東平内史元帝崩成帝即位徴禹¶
寛中皆以師賜爵闗内侯寛中食邑八百户禹六百户¶
拜為諸吏光禄大夫秩中二千石給事中領尚書事是¶
時帝舅陽平侯王鳳為大將軍輔政専權而上富於春¶
秋謙讓方鄉經學敬重師傅(師古曰鄉/讀曰嚮)而禹與鳳並領¶
尚書内不自安數病上書乞骸骨欲退避鳳上報曰朕¶
以幼年執政萬機懼失其中君以道徳為師故委國政¶