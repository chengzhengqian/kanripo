有寵上以丹舊臣皇考外屬親信之詔丹䕶太子家是¶
時傅昭儀子定陶共王有材蓺子母俱愛幸而太子頗¶
有酒色之失母王皇后無寵建昭之間(○宋祁曰間考/作後越本作後)¶
元帝被疾不親政事留好音樂(孟康曰留/意於音樂)或置鼙鼓殿¶
下(師古曰鼙本騎上/之鼔音歩迷反)天子自臨軒檻上隤銅丸以擿鼓¶
(師古曰檻闌版也隤下也擿投也隤音頽擿音持益反/一曰擿磓也音丁歴反磓音丁回反韋昭曰擿持歴反)¶
(如淳/音嫡)聲中嚴鼓之節(李竒曰莊嚴之鼓節也晉灼曰/疾擊之鼓也師古曰李說是也)後¶
宫及左右習知音者莫能為而定陶王亦能之上數稱¶