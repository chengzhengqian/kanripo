奴亡其三騎不敢入即引去是嵗也匈奴飢人民畜産¶
死十六七又發兩屯各萬騎以備漢其秋匈奴前所得¶
西嗕居左地者(孟康曰嗕音辱匈奴種/也師古曰嗕音奴獨反)其君長以下數¶
千人皆驅畜産行與甌脱戰所戰殺傷甚衆遂南降漢¶
其明年西域城郭共擊匈奴取車師國(師古曰城郭謂/諸國為城居者)¶
得其王及人衆而去單于復以車師王昆弟兠莫為車¶
師王收其餘民東徙不敢居故地而漢益遣屯士分田¶
車師地以實之其明年匈奴怨諸國共擊車師遣左右¶