時異也孔子曰武盡美矣未盡善也(師古曰亦論語載/孔子之言也武周)¶
(武王樂也以其用兵伐/紂故有慙徳未盡善也)此之謂也臣聞制度文采𤣥黄¶
之飾所以明尊卑異貴賤而勸有徳也故春秋受命所¶
先制者改正朔易服色所以應天也然則宫室旌旗之¶
制有法而然者也故孔子曰奢則不遜儉則固(師古曰/論語載)¶
(孔子之言遜/順也固陋也)儉非聖人之中制也臣聞良玉不瑑資質¶
潤羙不待刻瑑此亡異於達巷黨人不學而自知也(孟/康)¶
(曰人項/槖也)然則常玉不瑑不成文章君子不學不成其徳¶