得食膚寒不得衣雖慈母不能保其子君安能以有其¶
民哉明主知其然也故務民於農桑薄賦斂廣畜積以¶
實倉廩備水旱故民可得而有也民者在上所以牧之¶
趨利如水走下四方亡擇也(師古曰/走音奏)夫珠玉金銀饑不¶
可食寒不可衣然而衆貴之者以上用之故也其為物¶
輕微易臧在於把握可以周海内而亡饑寒之患(師古/曰周)¶
(謂周徧/而遊行)此令臣輕背其主而民易去其鄉盜賊有所勸¶
亡逃者得輕資也粟米布帛生於地長於時聚於力非¶