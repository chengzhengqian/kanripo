水虜不利還去重合侯軍至天山匈奴使大將偃渠與¶
左右呼知王將二萬餘騎要漢兵見漢兵彊引去重合¶
侯無所得失是時漢恐車師兵遮重合侯廼遣闓陵侯¶
將兵别圍車師(師古曰闓/讀與開同)盡得其王民衆而還貳師將¶
軍將出塞匈奴使右大都尉與衛律將五千騎要擊漢¶
軍於夫羊句山狹(服䖍曰夫羊地名也師古/曰句山西山也句音鉤)貳師遣屬¶
國胡騎二千與戰虜兵壞散死傷者數百人漢軍乘勝¶
追北至范夫人城(應劭曰本漢將築此城將亡其妻率/餘衆完保之因以為名也張晏曰范)¶