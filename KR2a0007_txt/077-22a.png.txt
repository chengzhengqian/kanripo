去北度涇橋令騎奴還至寺門㧞刀剝其建鼓(師古曰/諸官曹)¶
(之所通呼為寺建鼔一名植鼓建立也謂植木而旁/懸鼓焉縣有此鼓者所以召集號令為開閉之時)並¶
自從吏兵追林卿行數十里林卿廹窘廼令奴冠其冠¶
被其襜褕自代乗車從童騎(師古曰襜褕曲裾襌衣/也童騎童奴之騎也)身¶
變服從間徑馳去㑹日暮追及收縳冠奴奴曰我非侍¶
中奴耳並心自知已失林卿廼曰王君困自稱奴得脱¶
死邪叱吏斷頭持還縣所剝鼓置都亭下署曰故侍中¶
王林卿坐殺人埋冢舍使奴剝寺門鼓(師古曰署謂/書表其事也)吏¶