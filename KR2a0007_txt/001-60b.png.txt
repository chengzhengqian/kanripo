太公曰太上皇(師古曰太上極尊之稱也皇君也天子/之父故號曰皇不預治國故不言帝也)¶
(○蔡邕云不言帝非天子也又案本紀秦始皇追尊莊/襄為太上皇已有故事矣蓋太上者無上也皇者德大)¶
(於/帝)秋九月匈奴圍韓王信於馬邑信降匈奴¶
七年冬十月上自將擊韓王信於銅鞮(師古曰縣名也/鞮音丁奚反)¶
斬其將信亡走匈奴與其將曼丘臣王黄(師古曰姓曼/丘名臣也曼)¶
(丘母丘本一姓也語有緩急耳曼音萬○朱子文曰考/其文理意義於信亡走匈奴句下多一與字旣云信與)¶
(其將共立趙利為王如何却云收信散兵信字不當下/矣又信本傳拘於紀文亦多一與字便無義理傳云信)¶
(亡走云云又曰復收信散兵而與信及冒頓謀攻漢旣/云信與其將立趙利為王如何又云收信散兵而與信)¶