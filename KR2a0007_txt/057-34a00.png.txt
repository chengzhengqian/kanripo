正朔與天下為始於是歴吉日以齋戒(張揖曰歴/猶算也)襲朝¶
服乗法駕建華旗鳴玉鸞(郭璞曰鸞鈴也在/軌曰鸞在軾曰和)游于六蓺¶
之囿馳騖乎仁義之塗(郭璞曰六蓺禮樂射御書數也/塗道也師古曰郭説非也此六)¶
(蓺謂六/經者也)覽觀春秋之林(如淳曰春秋義理繁/茂故比之於林藪也)射貍首兼¶
騶虞(郭璞曰貍首逸詩篇名諸侯以為射節/騶虞召南之卒章天子以為射節也)弋𤣥鶴舞¶
干戚(郭璞曰干/盾戚斧也)戴雲䍐揜羣雅(張揖曰䍐畢也前有九/流雲䍐之車詩小雅之)¶
(材七十四人大雅之材/三十一人故曰羣雅也)悲伐檀(師古曰伐檀魏國之/詩刺在位貪鄙也)樂¶
樂胥(鄭氏曰詩云于胥樂兮師古曰此説非也謂取小/雅桑扈之篇云君子樂胥萬邦之屏耳胥有材智)¶