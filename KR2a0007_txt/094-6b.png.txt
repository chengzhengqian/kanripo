界於故塞單于有太子名曰冒頓後有愛閼氏生少子¶
(師古曰閼氏匈奴皇后號也閼音於連反氏音支○宋/祁曰冒音墨頓音毒無别訓姚令威云僕閲董仲舒𫝊)¶
(冒音莫克反又知字司馬遷𫝊亦音莫克反劉攽曰匈/奴單于號其妻為閼氏爾顔便以皇后解之太俚俗也)¶
頭曼欲廢冒頓而立少子廼使冒頓質於月氏冒頓既¶
質而頭曼急擊月氏月氏欲殺冒頓冒頓盗其善馬騎¶
亡歸頭曼以為壯令將萬騎冒頓廼作鳴鏑(應劭曰髐/箭也師古)¶
(曰鏑音嫡髐/音呼交反)習勒其騎射(師古曰勒其所/部騎皆習射也)令曰鳴鏑所¶
射而不悉射者斬行獵獸有不射鳴鏑所射輙斬之已¶