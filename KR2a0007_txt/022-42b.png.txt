以通為奉常遂定儀法未盡備而通終○王應麟曰叔¶
　孫通禮儀藝文志不載曹褒傳云章和元年正月召¶
　褒詣嘉徳門令小黄門持班固所上漢儀十二篇又¶
　王充論衡曰髙祖詔叔孫通制作儀品十六篇(臣召/)¶
　(南/)按通定朝儀及宗廟儀法具載本傳史記禮書曰¶
　叔孫通頗有增損大抵皆襲秦故自天子稱號下至¶
　佐僚及宫室官名少所變改為得其實賈公彦周禮¶
　疏乃謂通作漢禮器制度取法于周不知何所据也¶