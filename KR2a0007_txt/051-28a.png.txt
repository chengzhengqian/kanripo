(崤及華山也抵至也攘郤也袂/衣袖也攘袂猶今人云掉臂耳)上有全亡之功下有安¶
百姓之名德淪於骨髓(師古曰/淪入也)恩加於無窮願大王留¶
意詳惟之(師古曰/惟思也)孝王大說(師古曰說/讀曰悦)使人馳以聞濟¶
北王得不坐徙封於淄川也(○宋祁曰姚本及/越本並無也字)¶
枚乘字叔淮隂人也為吳王濞郎中吳王之初怨望謀¶
為逆也乘奏書諫曰臣聞得全者全昌失全者全亡舜¶
無立錐之地以有天下禹無十户之聚以王諸侯(師古/曰聚)¶
(聚邑也音/才喻反)湯武之土不過百里上不絶三光之明下不¶