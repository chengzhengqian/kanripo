月廼生天欃本類星末銳長數丈石氏槍欃棓彗異狀¶
其殃一也必有破國亂君伏死其辜餘殃不盡為旱凶¶
饑暴疾至日行一尺出二十餘日廼入甘氏其國凶不¶
可舉事用兵出而易所當之國是受其殃又曰祅星不¶
出三年其下有軍及失地若國君喪(○宋祈曰三/年當作五年)¶
熒惑(晉灼曰常以十月入太微受制而/出行列宿司無道出入無常也)曰南方夏火禮¶
也視也禮虧視失逆夏令傷火氣罰見熒惑逆行一舍¶
二舍為不祥居之三月國有殃五月受兵七月國半亡¶