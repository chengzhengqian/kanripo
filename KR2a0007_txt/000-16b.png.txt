　(義此瓚疑是傅瓚瓚時職典校書故稱臣也顔師古/曰後人斟酌瓚姓附之傅族耳既無明文未足取信)¶
郭璞字景純河東人晉贈𢎞農太守(止注相如傳序/及游獵詩賦)¶
蔡謨字道明陳留考城人東晉侍中五兵尚書太常領¶
　祕書監都督徐兗青三州諸軍事領徐州刺史左光¶
　祿大夫開府儀同三司領揚州牧侍中司徒不拜贈¶
　侍中司空諡文穆公¶
崔浩字伯深清河人後魏侍中特進撫軍大將軍左光¶
　祿大夫司徒封東郡公(撰荀悅漢紀音義○宋祁/曰景祐校本作字伯淵)¶