其材丹進曰凡所謂材者敏而好學温故知新(師古曰/敏速疾)¶
(也温厚也温故/厚蓄故事也)皇太子是也若廼器人於絲竹鼓鼙之¶
間則是陳恵李微高於匡衡可相國也(如淳曰器人取/人器能也陳恵)¶
(李微是時好音者也服䖍/曰二人皆黄門鼓吹也)於是上嘿然而咲(師古曰咲/古笑字)¶
其後中山哀王薨太子前弔哀王者帝之少弟與太子¶
游學相長大(師古曰同處長/養以至於壯大)上望見太子感念哀王悲¶
不能自止太子既至前不哀上大恨曰安有人不慈仁¶
而可奉宗廟為民父母者乎上以責謂丹(師古曰謂/者告語也)丹¶