列于學官劉向以中古文校歐陽大小夏侯三家經文¶
酒誥脱簡一召誥脱簡二(師古曰召/讀曰卲)率簡二十五字者¶
脱亦二十五字簡二十二字者脱亦二十二字文字異¶
者七百有餘脱字數十書者古之號令號令於衆其言¶
不立具則聽受施行者弗曉古文讀應爾雅故解古今¶
語而可知也¶
詩經二十八卷魯齊韓三家(應劭曰申公作魯詩后/蒼作齊詩韓嬰作韓詩)¶
魯故二十五卷(師古曰故者通其指義也它皆類此今/流俗毛詩改故訓傳為詁字失真耳)¶