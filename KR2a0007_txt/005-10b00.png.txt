取苑馬(如淳曰漢儀注太僕牧師諸苑三十六所分布/北邊西邊以郎為苑監官奴婢三萬人養馬三)¶
(十萬疋師古曰武泉雲中之縣也養/鳥獸者通名為苑故謂牧馬處為苑)吏卒戰死者二千¶
人秋七月辛亥晦日有蝕之¶
後元年春正月詔曰獄重事也人有智愚官有上下獄¶
疑者讞有司有司所不能決移廷尉有令讞而後不當¶
讞者不為失(師古曰假令讞訖其理不/當所讞之人不為罪失)欲令治獄者務¶
先寛三月赦天下賜民爵一級中二千石諸侯相爵右¶
庶長(如淳曰雖有尊官未必有高爵故數/有賜爵師古曰右庶長第十一爵也)夏大酺五日¶