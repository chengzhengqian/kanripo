時素與副張勝相知私候勝曰聞漢天子甚怨衛律常¶
能為漢伏弩射殺之吾母與弟在漢幸䝉其賞賜張勝¶
許之以貨物與常後月餘單于出獵獨閼氏子弟在虞¶
常等七十餘人欲發其一人夜亡告之單于子弟發兵¶
與戰緱王等皆死虞常生得(師古曰被/執獲也)單于使衞律治¶
其事張勝聞之恐前語發以狀語武武曰事如此此必¶
及我見犯廼死重負國欲自殺(師古曰言被匈奴侵犯/然後廼死是為更負漢)¶
(國故欲先自殺/也重音直用反)勝恵共止之虞常果引張勝單于怒召¶