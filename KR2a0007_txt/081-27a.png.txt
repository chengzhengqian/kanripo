章朕之不徳而股肱之不良也(師古曰/章明也)君前為御史大¶
夫翼輔先帝出入八年卒無忠言嘉謀今相朕出入三¶
年憂國之風復無聞焉隂陽錯謬嵗比不登(師古曰/比頻也)天¶
下空虛百姓飢饉父子分散流離道路以十萬數而百¶
官羣職曠廢(師古曰/曠空也)姦軌放縱盗賊並起或攻官寺殺¶
長吏數以問君君無怵惕憂懼之意對毋能為(師古曰/言盗賊)¶
(不能/為害)是以羣卿大夫咸惰哉莫以為意咎由君焉君秉¶
社稷之重總百僚之任上無以匡朕之闕下不能綏安¶