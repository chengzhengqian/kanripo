(計籍故/號計相)一月更以列侯為主計四歲(張晏曰以列侯典/校郡國簿書如淳)¶
(曰以其所主因以為官號與計相同時所卒立非久施/也師古曰去計相之名更號主計○劉攽曰四嵗字本)¶
(在黥布反上誤書在此○/宋祁曰浙本一月作三月)是時蕭何為相國而蒼乃自¶
秦時為柱下御史明習天下圖書計籍又善用算律歴¶
故令蒼以列侯居相府領主郡國上計者黥布反漢立¶
皇子長為淮南王而蒼相之十四年遷為御史大夫¶
周昌者沛人也其從兄苛(師古曰/苛音何)秦時皆為泗水卒史¶
及高祖起沛擊破泗水守監於是苛昌自卒史從沛公¶