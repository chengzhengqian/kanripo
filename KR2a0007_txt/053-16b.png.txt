等(師古曰所姓忠名/觧具在食貨志)又告中尉蔡彭祖捕子明(孟康曰/彭祖子)¶
(名明也師古曰孟説/非也明廣川王子也)罵曰吾盡汝種矣(師古曰王誣彭/祖罵明云然)¶
案驗不如王言(○宋祁云浙本案/字上有有司字)劾齊誣㒺大不敬請¶
繫治齊恐上書願與廣川勇士奮擊匈奴上許之未發¶
病薨有司請除國奏可後數月下詔曰廣川恵王於朕¶
為兄朕不忍絶其宗廟其以惠王孫去為廣川王去即¶
繆王齊太子也師受易論語孝經皆通好文辭方技博¶
奕倡優其殿門有成慶畫短衣大絝長劍(晉灼曰成慶/荆軻也衞人)¶