(陰廹陽使/不能升也)於是有地震今三川實震是陽失其所而填¶
陰也(應劭曰失其所失其道也填陰為陰/所填不得升也師古曰填音竹刃反)陽失而在陰¶
原必塞(師古曰原謂/水泉之本也)原塞國必亡夫水土演而民用也¶
(應劭曰演引也所以引出/土氣者也師古曰演音衍)土無所演而民乏財用不亡¶
何待昔伊雒竭而夏亡河竭而商亡今周徳如二代之¶
季其原又塞塞必竭川竭山必崩夫國必依山川山崩¶
川竭亡之徵也若國亡不過十年數之紀也是嵗三川¶
竭岐山崩劉向以為陽失在陰者謂火氣來煎枯水故¶