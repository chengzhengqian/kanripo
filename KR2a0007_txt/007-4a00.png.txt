士詣朔方調故吏將屯田張掖郡(師古曰調謂發選也/故吏前為官職者令)¶
(其部率習戰射士於張掖為屯/田也調音徒釣反將音子亮反)¶
三年春二月有星孛于西北秋募民徙雲陵賜錢田宅¶
冬十月鳳皇集東海遣使者祠其處十一月壬辰朔日¶
有蝕之¶
四年春三月甲寅立皇后上官氏(文頴曰上官/桀孫安之女)赦天下¶
辭訟在後二年前皆勿聽治(孟康曰武/帝後二年)夏六月皇后見¶
高廟賜長公主丞相將軍列侯中二千石以下及郎吏¶