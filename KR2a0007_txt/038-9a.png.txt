誅呂氏事告齊王令罷兵灌嬰在滎陽聞魏勃本教齊¶
王反既誅呂氏罷齊兵使使召責問魏勃勃曰失火之¶
家豈暇先言丈人後救火乎(師古曰言以社稷將危故/舉兵以臣之不暇待有詔)¶
(命也○宋祁曰注文/以臣之或作以匡之)因退立股戰而栗(師古曰股脚也/戰者懼之甚也)¶
恐不能言者終無他語灌將軍孰視笑曰人謂魏勃勇¶
妄庸人耳何能為乎乃罷勃(師古曰/放令去)勃父以善鼓琴見¶
秦皇帝及勃少時欲求見齊相曹參家貧無以自通乃¶
常獨早埽齊相舍人門外舍人怪之以為物而司之得¶