曰災異如此而外家日盛其漸必危劉氏吾幸得同姓¶
末屬絫世䝉漢厚恩(師古曰絫/古累字)身為宗室遺老歴事三¶
主上以我先帝舊臣每進見常加優禮吾而不言孰當¶
言者(師古曰/孰誰也)向遂上封事極諌曰臣聞人君莫不欲安¶
然而常危莫不欲存然而常亡失御臣之術也夫大臣¶
操權柄持國政(師古曰操執/也音千髙反)未有不為害者也昔晉有¶
六卿(應劭曰智伯范/中行韓魏趙也)齊有田崔衞有孫寗魯有季孟常¶
掌國事世執朝柄終後田氏取齊六卿分晉崔杼弑其¶