鄲臨甾宛成都市長皆為五均司市稱師東市稱京西¶
市稱畿洛陽稱中餘四都各用東西南北為稱皆置交¶
易丞五人錢府丞一人工商能采金銀銅連錫登龜取¶
貝者(如淳曰登進也/龜有靈故言登)皆自占司市錢府順時氣而取之¶
(師古曰各以其所采取之物自隱實於/司市錢府也占音之漸反其下並同)又以周官稅民¶
凡田不耕為不殖出三夫之稅城郭中宅不樹蓺者為¶
不毛(師古曰樹蓺謂種/樹果木及菜蔬)出三夫之布民浮游無事出夫¶
布一匹其不能出布者冗作縣官衣食之(師古曰冗散/也音人勇反)¶