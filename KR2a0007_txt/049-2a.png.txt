相如有驕主色陛下謙譲(師古曰/如似也)臣主失禮竊為陛下¶
弗取也後朝上益莊丞相益畏(師古曰/莊嚴也)已而絳侯望盎¶
曰吾與汝兄善今兒廼毁我(師古曰望/責怨之也)盎遂不謝及絳¶
侯就國人上書告以為反徴繋請室(師古曰請室獄/也解在賈誼傳)諸¶
公莫敢為言唯盎眀絳侯無罪絳侯得釋盎頗有力絳¶
侯廼大與盎結交淮南厲王朝殺辟陽侯(師古曰自國/入朝而殺之)¶
居處驕甚盎諫曰諸侯太驕必生患可適削地(師古曰/適讀曰)¶
(謫/)上弗許淮南王益横(師古曰横/音胡孟反)謀反發覺上徴淮南¶