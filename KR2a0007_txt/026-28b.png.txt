夫天運三十歲一小變百年中變五百年大變三大變¶
一紀三紀而大備此其大數也春秋二百四十二年間¶
日食三十六彗星三見夜常星不見夜中星隕如雨者¶
各一當是時禍亂輙應周室微弱上下交怨殺君三十¶
六亡國五十二諸侯奔走不得保其社稷者不可勝數¶
自是之後衆暴寡大并小秦楚吳粵夷狄也為彊伯田¶
氏簒齊三家分晉並為戰國爭於攻取兵革遞起城邑¶
數屠因以饑饉疾疫愁苦臣主共憂患其察禨祥候星¶