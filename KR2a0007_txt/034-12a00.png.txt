楚來救必反漢漢二千里客居齊齊城皆反之其埶無¶
所得食可毋戰而降也龍且曰吾平生知韓信爲人易¶
與耳寄食於漂母無資身之策受辱於跨下無兼人之¶
勇不足畏也且救齊而降之吾何功今戰而勝之齊半¶
可得(師古曰自謂當/得封齊之半地)何爲而止遂戰與信夾濰水陳(師/古)¶
(曰濰音維濰水出琅邪北經縣東北經臺昌入海即禹/貢所云濰淄其道者也○宋祁曰注文經縣當作箕縣)¶
信乃夜令人爲萬餘囊盛沙以壅水上流引兵半渡擊¶
龍且(○宋祁曰舊本半字下有夜字去留/兩意俱通舊本龍且無龍字校本添)陽不勝還走¶