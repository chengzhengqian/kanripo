前煇光(師古曰莽分三輔置前煇光/後丞烈以䕶為之煇音暉)封息鄉侯列於九¶
卿莽居攝槐里大賊趙朋霍鴻等群起延入前煇光界¶
䕶坐免為庶人其居位爵禄賂遺所得亦縁手盡既退¶
居里巷時五侯皆已死年老失埶賔客益衰至王莽簒¶
位以舊恩召見䕶封為樓舊里附城(師古曰莽為此爵/名效古之附庸也)¶
而成都侯商子邑為大司空貴重商故人皆敬事邑唯¶
䕶自安如舊節邑亦父事之不敢有闕時請召賔客邑¶
居樽下稱賤子上夀(師古曰言以父禮事○/宋祁曰注末當有之字)坐者百數¶