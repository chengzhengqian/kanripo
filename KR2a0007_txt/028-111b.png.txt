(臣瓉曰周官職方云揚州之民二男而五女此風氣非/由淮南王安能使多女也師古曰二説皆非也志亦言)¶
(土地風氣既足女矣因淮南之化又更聚焉○劉敞曰/班氏作史雜采異説亦安能無失瓉舉揚州之説是矣)¶
本呉粤與楚接比數相并兼(師古曰比近/也音頻寐反)故民俗略同¶
呉東有海鹽章山之銅三江五湖之利亦江東之一都¶
會也豫章出黄金然菫菫物之所有取之不足以更費¶
(應劭曰菫菫少也更償也言金少耳取不足用顧費用/也師古曰應説非也此言所出之金既以少矣自外諸)¶
(物盖亦不多故總言取之不足/償功直也菫讀曰僅更音庚)江南卑濕丈夫多夭會¶
稽海外有東鯷人(孟康曰音題晉灼曰音/鞮師古曰孟音是也)分為二十餘¶