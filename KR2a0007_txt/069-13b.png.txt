可先行羌者吾舉辛武賢(師古曰行/音下更反)丞相御史復白遣¶
義渠安國竟沮敗羌(師古曰沮壊/也音才汝反)金城湟中榖斛八錢¶
吾謂耿中丞(服䖍曰耿夀昌/也為司農中丞)糴二百萬斛榖羌人不敢¶
動矣(師古曰言豫儲/糧食可以制敵)耿中丞請糴百萬斛廼得四十萬¶
斛耳義渠冄使且費其半失此二册羌人故敢為逆失¶
之豪釐差以千里是旣然矣今兵久不决四夷卒有動¶
揺相因而起(師古曰卒/讀曰猝)雖有知者不能善其後羌獨足¶
憂邪(師古曰言儻如此/則所憂不獨在羌)吾固以死守之眀主可為忠言¶