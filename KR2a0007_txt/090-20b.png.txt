命㑹赦出丞相御史府徵書同日到延年以御史書先¶
至詣御史府復為掾宣帝識之(張晏曰識其前/劾霍光擅廢立)拜為平¶
陵令坐殺不辜去官後為丞相掾復擢好畤令神爵中¶
西羗反彊弩將軍許延夀請延年為長史從軍敗西羗¶
還為涿郡太守時郡比得不能太守(師古曰比頻也○/宋祁曰還字下當)¶
(有遷/字)涿人畢野白等由是廢亂(師古曰廢公/法而狡亂也)大姓西高¶
氏東高氏(師古曰兩高氏各以/所居東西為號者)自郡吏以下皆畏避之¶
莫敢與牾(師古曰牾/逆也音悟)咸曰寧負二千石無負豪大家賔¶