徙燕王韓廣為遼東王燕將臧荼為燕王(鄭氏曰荼音/荼毒之荼如)¶
(淳曰音舒師古曰鄭/音是也音大胡反)都薊(師古曰薊卽/幽州薊縣)徙齊王田市為¶
膠東王齊將田都為齊王都臨葘(師古曰今/在靑州)徙趙王歇¶
為代王趙相張耳為常山王漢王怨羽之背約欲攻之¶
丞相蕭何諫乃止(服䖍曰稱丞相/者錄事追言之)夏四月諸侯罷戲下¶
各就國(師古曰戲謂軍之旌麾也音許宜反亦讀曰麾/先是諸侯從項羽入關者各帥其軍聽命於羽)¶
(今旣受封爵各使就國故總言罷戲下也一説云時從/項羽在戲水之上故言罷戲下此説非也項羽見高祖)¶
(於鴻門已過戲矣又入秦燒秦宫室不復在/戲也漢書通以戲為麾字義見竇田灌韓傳)羽使卒三¶