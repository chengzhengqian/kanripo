里輕騎一日一夕可以至(師古曰言匈奴/欲來為宼者)秦中新破(師/古)¶
(曰秦中謂闗中故秦地也新/破謂經兵革之後未殷實)少民地肥饒可益實夫諸¶
侯初起時非齊諸田楚昭屈景莫與(師古曰皆二/國之王族)今陛¶
下雖都關中實少人北近胡宼東有六國彊族一日有¶
變陛下亦未得安枕而卧也臣願陛下徙齊諸田楚昭¶
屈景燕趙韓魏後及豪桀名家且實闗中無事可以備¶
胡諸侯有變亦足率以東伐此彊本弱末之術也上曰¶
善乃使劉敬徙所言闗中十餘萬口(師古曰今高陵櫟/陽諸田華陰好畤)¶