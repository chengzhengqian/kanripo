不當一故兵法曰器械不利以其卒予敵也卒不可用¶
以其將與敵也將不知兵以其主予敵也君不擇将以¶
其國予敵也四者兵之至要也臣又聞小大異形彊弱¶
異埶險易異備(師古曰易平/也音弋豉反)夫卑身以事彊小國之形¶
也合小以攻大敵國之形也(師古曰彼我力均不能相/勝則須連結外援共制之)¶
(也/)以蠻夷攻蠻夷中國之形也(師古曰不煩華夏之兵/使其同類自相攻撃也)¶
今匈奴地形技蓺與中國異上下山阪出入溪澗中國¶
之馬弗與也(師古曰/與猶如)險道傾仄且馳且射(師古曰仄/古側字)中¶