(張晏曰瓠子隄名師/古曰蘇張二說皆是)符瑞應寳鼎出白麟獲功徳茂盛¶
不能盡宣而廟樂未稱(師古曰/稱副也)其議奏有司奏請宜加¶
尊號六月庚午尊孝武廟為世宗廟奏盛徳文始五行¶
之舞(應劭曰宣帝復采昭徳之舞為盛徳舞以尊世/宗廟也諸帝廟皆常奏文始四時五行舞也)天¶
子世世獻武帝廵狩所幸之郡國皆立廟賜民爵一級¶
女子百戸牛酒匈奴數侵邉又西伐烏孫烏孫昆彌及¶
公主因國使者上書(師古曰昆彌烏孫王之號/也國使者漢朝之使也)言昆彌¶
願發國精兵擊匈奴唯天子哀憐出兵以救公主秋大¶