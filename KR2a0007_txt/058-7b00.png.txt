(師古曰擬疑/也言相似也)晏嬰相景公食不重肉妾不衣絲齊國亦¶
治亦下比於民(師古曰比方也一曰/比近也音頻寐反)今臣𢎞位為御史¶
大夫為布被自九卿以下至於小吏無差誠如黯言且¶
無黯陛下安聞此言上以為有讓愈益賢之元朔中代¶
薛澤為丞相先是漢常以列侯為丞相唯𢎞無爵上於¶
是下詔曰朕嘉先聖之道開廣門路宣招四方之士蓋¶
古者任賢而序位量能以授官勞大者厥祿厚徳盛者¶
獲爵尊故武功以顯重而文徳以行襃其以髙成之平¶