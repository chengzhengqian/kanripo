生獨奈何廷辱張廷尉如此王生曰吾老且賤自度終¶
亡益於張廷尉廷尉方天下名臣吾故聊使結韤欲以¶
重之(○宋祁曰聊使結韤疑云聊廷使跪結韤/存廷跪二字乃是詳了前語不可削也)諸公聞¶
之賢王生而重釋之釋之事景帝歲餘為淮南相猶尚¶
以前過也年老病卒其子摯字長公官至大夫免以不¶
能取容當世故終身不仕¶
馮唐祖父趙人也父徙代漢興徙安陵唐以孝著為郎¶
中署長(鄭氏曰以至孝聞也師古曰以孝得為/郎中而為郎署之長也著音竹助反)事文帝¶