所當言也至朝時帝讓參(師古曰/讓責也)曰與窋胡治乎(師古/曰胡)¶
(何也言共窋為何/治也治音丈吏反)乃者我使諌君也(師古曰乃者/猶言曩者)參免¶
冠謝曰陛下自察聖武孰與髙皇帝上曰朕乃安敢望¶
先帝參曰陛下觀參孰與蕭何賢(○宋祁曰浙本觀/參字下有能字)上¶
曰君似不及也參曰陛下言之是也且髙皇帝與蕭何¶
定天下法令既明具陛下垂拱參等守職遵而勿失不¶
亦可乎惠帝曰善君休矣(師古曰且/令出休息)參為相國三年薨¶
諡曰懿侯百姓歌之曰蕭何為法講若畫一(文穎曰講/或作較師)¶