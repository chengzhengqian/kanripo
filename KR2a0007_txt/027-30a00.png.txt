先是趙人新垣平以望氣得幸為上立渭陽五帝廟欲¶
出周鼎以夏四月郊見上帝(師古曰事並/見郊祀志)歲餘懼誅謀¶
為逆發覺要斬夷三族是時比再遣公主配單于賂遺¶
甚厚(師古曰比頻也髙祖使劉敬奉宗室女翁主為冒/頓單于閼氏冒頓死其子老上單于初立文帝復)¶
(遣宗室女為/單于閼氏)匈奴愈驕侵犯北邊殺略多至萬餘人漢¶
連發軍征討戍邊元帝永光五年夏及秋大水潁川汝¶
南淮陽廬江雨壊鄉聚民舍及水流殺人先是一年有¶
司奏罷郡國廟是歲又定迭毁(師古曰親盡則毁故云/迭毁事在韋𤣥成傳)¶