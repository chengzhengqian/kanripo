(在東萊腄縣師古曰罘音浮腄音直瑞/反○宋祁曰姚本注文無之字及縣字)六曰月主祠之¶
萊山(韋昭曰在東/萊長廣也)皆在齊北竝渤海(師古曰竝/音步浪反)七曰日¶
主祠盛山盛山斗入海(韋昭曰盛山在東萊不夜縣斗/入海也師古曰斗絶也盛音成)¶
最居齊東北陽㠯迎日出云八曰四時主祠琅邪琅邪¶
在齊東北蓋歲之所始(師古曰山海經云琅邪臺在渤/海間謂臨海有山形如臺也○)¶
(宋祁曰新/本最作聚)皆各用牢具祠而巫祝所損益圭幣雜異焉¶
(師古曰言八神牲牢/皆同而圭幣各異也)自齊威宣時騶子之徒論著終始¶
五德之運(如淳曰今其書有五德終始五德各以所勝/為行秦謂周為火德滅火者水故自謂水德)¶