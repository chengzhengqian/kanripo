諛欲順指㑹博新徴用為京兆尹與交結謀成尊號以¶
廣孝道繇是師丹先免(師古曰繇/讀與由同)博代為大司空數燕¶
見奏封事言丞相光志在自守不能憂國大司馬喜至¶
尊至親阿黨大臣無益政治上遂罷喜遣就國免光為¶
庻人以博代光為丞相封陽鄉侯食邑二千戸博上書¶
讓曰故事封丞相不滿千户而獨臣過制誠慙懼願還¶
千户上許焉傅太后怨傅喜不已使孔鄉侯晏風丞相¶
令奏免喜侯(師古曰風/讀曰諷)博受詔與御史大夫趙𤣥議𤣥¶