朝出營拜日之始生夕拜月其坐長左而北向(師古曰/坐者以)¶
(左為/尊)日上戊巳其送死有棺椁金銀衣裳而無封樹喪¶
服近幸臣妾從死者多至數十百人(師古曰或數/十人或百人)舉事¶
常隨月盛壯以攻戰月虧則退兵其攻戰斬首虜賜一¶
巵酒而所得鹵𫉬因以予之得人以為奴婢故其戰人¶
人自為趨利(師古曰趨讀/曰趣趣向也)善為誘兵以包敵(師古曰包/裹取之)¶
故其逐利如鳥之集其困敗瓦解雲散矣戰而扶轝死¶
者盡得死者家財後北服渾窳屈射丁零隔昆龍新䔣¶