邊郡湏畢具乃同時出莽以錢幣訖不行(師古曰/訖竟也)復下¶
書曰民以食為命以貨為資是以八政以食為首寳貨¶
皆重則小用不給皆輕則僦載煩費(師古曰僦送也一/曰賃也音子就反)¶
輕重大小各有差品則用便而民樂於是造寳貨五品¶
語在食貨志百姓不從但行小大錢二品而已盗鑄錢¶
者不可禁廼重其法一家鑄錢五家坐之没入為奴婢¶
吏民出入持布錢以副符傳(師古曰舊法行者持符傳/即不稽留今更令持布錢)¶
(與符相副乃得過也傳/音張戀反其下亦同)不持者厨傳勿舎關津苛留(師/古)¶