官媚邪臣陳湯以求薦舉茍得無恥不宜處位咸坐免¶
頃之紅陽侯立舉咸方正為光禄大夫給事中方進復¶
奏免之後數年立有罪就國方進奏歸咸故郡以憂死¶
鄭𢎞字穉卿泰山剛人也(師古曰穉/古稚字)兄昌字次卿亦好¶
學皆明經通法律政事次卿為太原涿郡太守𢎞為南¶
陽太守皆著治迹條教法度為後所述次卿用刑罰深¶
不如𢎞平遷淮陽相以高第入為右扶風京師稱之代¶
韋𤣥成為御史大夫六歲坐與京房論議免語在房傳¶