於是梁竒其意乃教以兵法籍大喜略知其意又不肯¶
竟梁嘗有櫟陽逮請蘄獄掾曹咎書抵櫟陽獄史司馬¶
欣以故事皆已(應劭曰項梁曾坐事傳繫櫟陽獄從蘄/獄掾曹咎取書與司馬欣抵相歸抵也)¶
(已止/也)梁嘗殺人與籍避仇吳中吳中賢士大夫皆出梁¶
下(師古曰言/皆不及也)每有大繇役及喪梁常主辦隂以兵法部¶
勒賓客子弟以知其能秦始皇帝東遊會稽渡浙江(應/劭)¶
(曰浙音折晉灼曰江水/至會稽山隂為浙江)梁與籍觀籍曰彼可取而代也¶
梁掩其口曰無妄言族矣(師古曰凡言族/者謂族誅之)梁以此竒籍¶