(侯王無故樂/昌侯王武也)車騎將軍韓増丞相魏相御史大夫丙吉¶
皆敬重武武年老子前坐事死上閔之問左右武在匈¶
奴久豈有子乎武因平恩侯自白前發匈奴時胡婦適¶
産一子通國有聲問來願因使者致金帛贖之上許焉¶
後通國隨使者至上以為郎又以武弟子為右曹武年¶
八十餘神爵二年病卒甘露三年單于始入朝上思股¶
肱之美廼圖畫其人於麒麟閣(張晏曰武帝獲麒麟時/作此閣圖畫其象於閣)¶
(遂以為名師古曰漢/宫閣疏名云蕭何造)法其形貌署其官爵姓名(師古曰/署表也)¶