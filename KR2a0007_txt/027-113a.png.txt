變赤而殺人文帝二年六月淮南王都壽春大風毁民¶
室殺人劉向以為是嵗南越反攻淮南邊淮南王長破¶
之後年入朝殺漢故丞相辟陽侯上赦之歸聚姦人謀¶
逆亂自稱東帝見異不寤後遷于蜀道死廱文帝五年¶
吳暴風雨壞城官府民室時吳王濞謀為逆亂天戒數¶
見終不改寤後卒誅滅五年十月楚王都彭城大風從¶
東南來毁市門殺人是月王戊初嗣立後坐淫削國與¶
吳王謀反刑僇諫者(師古曰謂楚相張尚太/傅趙夷吾也僇古戮字)吳在楚東¶