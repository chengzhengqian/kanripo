北軍欲令足下之國急歸將軍印辭去(○宋祁曰南夲/作歸印綬去)¶
不然禍且起祿遂解印屬典客(師古曰屬/音之欲反)而㠯兵授太¶
尉勃勃入軍門行令軍中曰為呂氏右袒為劉氏左袒¶
(師古曰袒脱衣袖而肉袒也左/右者偏脱其一耳袒音徒旱反)軍皆左袒勃遂將北軍¶
然尚有南軍丞相平召朱虛侯章佐勃勃令章監軍門¶
令平陽侯告衞尉毋内相國産殿門産不知祿已去北¶
軍入未央宮欲為亂殿門弗内徘佪往來(師古曰俳佪/猶傍偟不進)¶
(之意也/俳音裴)平陽侯馳語太尉勃勃尚恐不勝未敢誦言誅¶