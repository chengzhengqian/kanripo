太子太傅蕭望之等平奏其議上親稱制臨決焉廼立¶
梁丘易大小夏侯尚書榖梁春秋博士冬烏孫公主來¶
歸(應劭曰楚/王女觧憂)¶
四年夏廣川王海陽有罪廢遷房陵冬十月丁卯未央¶
宫宣室閣火¶
黄龍元年(應劭曰先是黄龍見新豐因以冠元焉師古/曰漢注云此年二月黄龍見廣漢郡故改年)¶
(然則應說非也見新豐者於此五載矣○劉攽曰案宣/帝率四年改元而郊祀志先言改元甘露其夏黄龍見)¶
(新豐其下乃云後間嵗改元黄龍然後又云正月復幸/甘泉然則宣帝自追用五年前黄龍改元爾若是年黄)¶