噲數讒平曰為丞相不治事日飲醇酒戲婦人平聞日¶
益甚呂太后聞之私喜面質呂嬃於平前(師古曰/質對也)曰鄙¶
語曰兒婦人口不可用顧君與我何如耳無畏呂嬃之¶
譛(師古曰/顧念也)呂太后多立諸呂為王平偽聼之(師古曰謂/且順從之)¶
(不乖/牾也)及呂太后崩平與太尉勃合謀卒誅諸呂立文帝¶
平本謀也審食其免相文帝立舉以為相(如淳曰舉猶/皆也衆人之)¶
(議皆以為勃平功多矣師古曰言文/帝以平勃俱舊臣有功皆欲以為相)太尉勃親以兵誅¶
呂氏功多平欲讓勃位廼謝病文帝初立怪平病問之¶