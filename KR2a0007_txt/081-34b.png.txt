陶共王母諡曰婦人以夫爵尊為號諡宜曰孝元傅皇¶
后稱渭陵東園臣知妾不得體君卑不得敵尊而希指¶
雷同詭經辟說(師古曰詭違/辟讀曰僻)以惑誤上為臣不忠當伏¶
斧鉞之誅幸蒙洒心自新(師古曰洒/音先禮反)又令得保首領伏¶
自惟念入稱四輔出備三公爵為列侯誠無顏復望闕¶
廷無心復居官府無宜復食國邑願上太師大司徒扶¶
徳侯印綬避賢者路下君章有司皆以為四輔之職為¶
國維綱三公之任鼎足承君不有鮮明固守無以居位¶