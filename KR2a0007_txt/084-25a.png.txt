衢當其斬時觀者重疊(師古曰言人/多而聚積)天氣和清可謂當¶
矣命遣大將軍共行皇天之罰(師古曰共/讀曰恭)討海内之讎¶
功效著焉予甚嘉之司馬法不云乎賞不踰時欲民速¶
覩為善之利也今先封車騎都尉孫賢等五十五人皆¶
為列侯户邑之數别下遣使者持黄金印赤韍縌朱輪¶
車即軍中拜授(服䖍曰縌即今之綬也師古曰韍所以/繫印也縌者系也謂逆受之也即就也)¶
(韍音弗縌音逆○宋祁曰/注文系字上當有其字)因大赦天下於是吏士精銳¶
遂攻圍義於圉城破之義與劉信弃軍庸亡(孟康曰謂/挺身逃亡)¶