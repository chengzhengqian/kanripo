疾日瘳平復反常(師古曰反/猶還也)永保宗廟天下幸甚又告¶
謝毁廟曰徃者大臣以為在昔帝王承祖宗之休典取¶
象於天地(師古曰休美/也典法也)天序五行人親五屬(師古曰五/屬謂同族)¶
(之五服斬衰齊衰/大功小功緦麻也)天子奉天故率其意而尊其制是以¶
禘嘗之序靡有過五受命之君躬接于天萬世不墮繼¶
烈以下五廟而遷(師古曰墮毁也烈業也繼/謂始嗣者也墮音火規反)上陳太祖¶
間嵗而祫(師古曰間嵗/隔一嵗也)其道應天故福禄永終太上皇¶
非受命而屬盡義則當遷又以為孝莫大於嚴父故父¶