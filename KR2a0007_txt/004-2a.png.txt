(曰言常有異志也屬意猶/言注意也屬音之欲反)特畏高帝呂太后威耳今已¶
誅諸呂新喋血京師(服䖍曰喋音蹀屣履之蹀如淳曰/殺人流血滂沱為喋血師古曰喋)¶
(音大頰反本字當作/蹀蹀謂履渉之耳)以迎大王為名實不可信願稱疾¶
無徃以觀其變中尉宋昌進曰羣臣之議皆非也夫秦¶
失其政豪傑並起人人自以為得之者以萬數然卒踐¶
天子位者劉氏也(師古曰/卒終也)天下絶望一矣高帝王子弟¶
地犬牙相制所謂盤石之宗也(師古曰犬牙言地形/如犬之牙交相入也)天¶
下服其彊二矣漢興除秦煩苛約法令施德惠(師古曰/約省也)¶