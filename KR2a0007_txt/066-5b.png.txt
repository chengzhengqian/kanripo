(漸/也)太子軍敗南犇覆盎城門得出(師古曰長安城南出/東頭第一門曰覆盎)¶
(城門一/號杜門)㑹夜司直田仁部閉城門坐令太子得出丞相¶
欲斬仁御史大夫暴勝之謂丞相曰司直吏二千石當¶
先請奈何擅斬之丞相釋仁(師古曰/釋放也)上聞而大怒下吏¶
責問御史大夫曰司直縱反者丞相斬之法也大夫何¶
以擅止之勝之惶恐自殺及北軍使者任安坐受太子¶
節懐二心司直田仁縱太子皆要斬上曰侍郎莽通獲¶
反將如侯長安男子景建從通獲少傅石徳可謂元功¶