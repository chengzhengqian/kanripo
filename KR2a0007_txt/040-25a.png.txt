平曰髙帝時(○宋祁曰别本/帝上有皇字)勃功不如臣及誅諸呂臣¶
功亦不如勃願以相讓勃於是廼以太尉勃為右丞相¶
位第一平徙為左丞相位第二賜平金千斤益封三千¶
户居頃之上益明習國家事朝而問右丞相勃曰天下¶
一歲決獄幾何(師古曰臨朝問/也幾音居豈反)勃謝不知問天下錢穀¶
一歲出入幾何勃又謝不知汗出洽背(師古曰/洽需也)媿不能¶
對上亦問左丞相平平曰各有主者(○宋祁曰越/本無各字)上曰¶
主者為誰乎平曰陛下即問決獄責廷尉問錢穀責治¶