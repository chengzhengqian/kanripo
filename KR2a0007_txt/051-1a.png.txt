欽定四庫全書¶
　前漢書卷五十一¶
　　漢　　蘭　　臺　　令　　史班　固撰¶
　　唐正議大夫行秘書少監琅邪縣開國子顔師古注¶
　賈鄒枚路傳第二十一¶
賈山潁川人也祖父袪故魏王時博士弟子也(師古曰/六國時)¶
(魏/也)山受學祛所言渉獵書記不能為醇儒(師古曰渉若/渉水獵若獵)¶
(獸言歴覽之不專/精也醇者不雜也)嘗給事潁隂侯為騎(師古曰為騎者/常騎馬而從也)¶