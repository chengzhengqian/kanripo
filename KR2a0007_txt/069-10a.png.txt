二校益將軍兵今五星出東方中國大利蠻夷大敗(張/晏)¶
(曰五星所聚其下勝羌/人在西星在東則為漢)太白出髙用兵深入敢戰者吉¶
弗敢戰者凶將軍急裝因天時誅不義萬下必全勿復¶
有疑充國旣得讓以為將任兵在外便宜有守以安國¶
家(師古曰言為將之道受任行兵於外雖受/詔命若有便宜則當固守以取安利也)廼上書謝¶
罪因陳兵利害曰臣竊見騎都尉安國前幸賜書擇羌¶
人可使使䍐諭告以大軍當至漢不誅䍐以觧其謀恩¶
澤甚厚非臣下所能及臣獨私美陛下盛徳至計亡已¶