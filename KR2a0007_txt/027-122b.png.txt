屬於山曰麓(師古曰屬聯/也音之欲反)沙其名也劉向以為臣下背¶
叛散落不事上之象也先是齊桓行伯道會諸侯事周¶
室管仲既死桓徳日衰天戒若曰伯道將廢諸侯散落¶
政逮大夫陪臣執命臣下不事上矣桓公不寤天子蔽¶
晦(師古曰被掩/蔽而暗也)及齊桓死天下散而從楚王札子殺二¶
大夫(師古曰二大夫/召伯毛伯也)晉敗天子之師(師古曰謂敗之於/貿戎也已解于上)¶
莫能征討從是陵遲公羊以為沙麓河上邑也董仲舒¶
說略同一曰河大川象齊大國桓徳衰伯道將移於晉¶