不虚毁觀日之五變足以監矣故曰縣象著眀莫大乎¶
日月此之謂也嚴公七年四月辛卯夜恒星不見夜中¶
星隕如雨董仲舒劉向以為常星二十八宿者人君之¶
象也衆星萬民之類也列宿不見象諸侯微也衆星隕¶
墜民失其所也夜中者為中國也不及地而復象齊桓¶
起而救存之也鄉亡桓公星遂至地中國其良絶矣(師/古)¶
(曰鄉讀曰嚮中國中/夏之國也良猶信也)劉向以為夜中者言不得終性命¶
中道敗也或曰象其叛也言當中道叛其上也天垂象¶