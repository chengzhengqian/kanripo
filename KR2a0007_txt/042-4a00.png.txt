頃之堯侍高祖高祖獨心不樂悲歌羣臣不知上所以¶
然堯進請問曰(○宋祁曰/問疑作間)陛下所為不樂非以趙王年¶
少而戚夫人與呂后有隙備萬歲之後而趙王不能自¶
全乎高祖曰我私憂之不知所出(師古曰不/知計所出)堯曰陛下¶
獨為趙王置貴彊相及呂后太子羣臣素所敬憚者乃¶
可高祖曰然吾念之欲如是而羣臣誰可者堯曰御史¶
大夫昌其人堅忍伉直自呂后太子及大臣皆素嚴憚¶
之獨昌可高祖曰善於是召昌謂曰吾固欲煩公(師古/曰固)¶