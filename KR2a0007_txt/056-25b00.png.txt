四靣而内望也近者視而放之(師古曰放依/也音甫往反)逺者望而¶
效之豈可以居賢人之位而為庶人行哉夫皇皇求財¶
利常恐乏匱者庶人之意也(師古曰皇皇/急速之貌也)皇皇求仁義¶
常恐不能化民者大夫之意也易曰負且乘致宼至(師/古)¶
(曰此易解卦/六三爻辭也)乘車者君子之位也負擔者小人之事也¶
此言居君子之位而為庶人之行者其患禍必至也若¶
居君子之位當君子之行則舍公儀休之相魯亡可為¶
者矣(師古曰舍廢也言為君子之行者當/如公儀休若廢其所行則無可為也)春秋大一統¶