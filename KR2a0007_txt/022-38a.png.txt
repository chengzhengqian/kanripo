爭女樂哀帝自為定陶王時疾之又性不好音及即位¶
下詔曰惟世俗奢泰文巧而鄭衛之聲興夫奢泰則下¶
不孫而國貧(師古曰孫/讀曰遜)文巧則趍末背本者衆(師古曰/趍讀曰)¶
(趣趣/嚮也)鄭衛之聲興則淫辟之化流(師古曰辟/讀曰僻也)而欲黎庶¶
敦朴家給猶濁其源而求其清流(師古曰源/水泉之本)豈不難哉¶
孔子不云乎放鄭聲鄭聲淫(師古曰論語/載孔子之言)其罷樂府官¶
郊祭樂及古兵法武樂在經非鄭衛之樂者條奏别屬¶
他官丞相孔光大司空何武奏郊祭樂人員六十二人¶