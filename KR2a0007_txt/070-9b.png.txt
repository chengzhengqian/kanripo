(之物遺弋季反○宋祁/曰弋季字上當有音字)不敢不予漢遣使三輩至康居¶
求谷吉等死(師古曰/死尸也)郅支困辱使者不肯奉詔而因都¶
䕶上書言居困戹願歸計彊漢遣子入侍(師古曰故為/此言以調戲)¶
(也歸計謂歸附/而受計策也)其驕嫚如此建昭三年湯與延壽出西¶
域湯為人沈勇有大慮多策謀喜竒功(師古曰喜/音許吏反)每過¶
城邑山川常登望既領外國與延壽謀曰夷狄畏服大¶
種其天性也西域本屬匈奴今郅支單于威名逺聞侵¶
陵烏孫大宛常為康居畫計欲降服之如得此二國北¶