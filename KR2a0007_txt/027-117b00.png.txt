脯祠䑕舞不休夜死黄祥也時燕刺王旦謀反將敗死¶
亡象也其月發覺伏辜京房易傳曰誅不原情厥妖䑕¶
舞門成帝建始元年四月辛丑夜西北有如火光壬寅¶
晨大風從西北起雲氣赤黄四塞天下終日夜下著地¶
者黄土塵也是嵗帝元舅大司馬大將軍王鳳始用事¶
又封鳳母弟崇為安成侯食邑萬戸庶弟譚等五人賜¶
爵闗内侯食邑三千戸(師古曰譚商立/根逢時凡五人)復益封鳳五千¶
戸悉封譚等為列侯是為五侯哀帝即位封外屬丁氏¶