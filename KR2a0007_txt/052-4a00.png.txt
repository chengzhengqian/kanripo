將軍初興未如即上以將軍為相必讓魏其魏其為相¶
將軍必為太尉太尉相尊等耳(師古曰言其尊/貴同一等也)有讓賢¶
名蚡乃微言太后風上(師古曰風/讀曰諷)於是廼以嬰為丞相¶
蚡為太尉藉福賀嬰因弔曰君侯資性喜善疾惡(師古/曰喜)¶
(好也音/許吏反)方今善人譽君侯故至丞相然惡人衆亦且毁¶
君侯君侯能兼容則幸乆(師古曰兼容謂不/嫉惡人令其怨也)不能今以¶
毁去矣(○宋祁曰江/南本能作然)嬰不聴嬰蚡俱好儒術推轂趙綰¶
為御史大夫王臧為郎中令(師古曰推轂謂升薦/之若轉車轂之為也)迎魯¶