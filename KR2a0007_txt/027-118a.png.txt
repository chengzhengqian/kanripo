傅氏周氏鄭氏凡六人為列侯(師古曰外戚傳傅太后/弟子喜封高武侯晏封)¶
(孔鄉侯商封汝昌侯同母弟子鄭業為陽信侯丁太后/兄明封陽安侯子滿封平周侯傅氏鄭氏侯者四人丁)¶
(氏侯者二人今此言六人為列侯其數是也傅氏丁氏/鄭氏則有之而不見周氏所出志傳不同未詳其意)¶
楊宣對曰五侯封日天氣赤黄丁傅復然(服䖍曰楊宣/諫大夫也)¶
此殆爵土過制傷亂土氣之祥也京房易傳曰經稱觀¶
其生(師古曰易觀/卦上九爻辭)言大臣之義當觀賢人知其性行推¶
而貢之否則為聞善不與兹謂不知(師古曰徒知之而/已不能進助也)¶
厥異黄厥咎聾厥災不嗣黄者日上黄光不散如火然¶