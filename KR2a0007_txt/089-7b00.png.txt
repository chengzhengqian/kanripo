與語道此後日吏還謁霸霸見迎勞之曰甚苦食於道¶
旁乃為烏所盗肉吏大驚以霸具知其起居所問豪釐¶
不敢有所隐鰥寡孤獨有死無以𦵏者鄉部書言霸具¶
為區處(師古曰區處謂分别/而處置也音昌女反)某所大木可以為棺某亭¶
猪子可以祭(○宋祁曰/猪當作豬)吏徃皆如言其識事聰明如此¶
(師古曰識記/也音式二反)吏民不知所出(師古曰不知/其用何術也)咸稱神明姦¶
人去入它郡盗賊日少霸力行教化而後誅罰(師古曰/力猶勤)¶
(也言先以徳教化於下若/有弗從然後用刑罰也)務在成就全安長吏(師古曰/不欲易)¶