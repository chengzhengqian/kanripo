(廟必自射牲蓋示/親殺也事見國語)齊人丁公年九十餘曰封禪者古不¶
死之名也秦皇帝不得上封陛下必欲上稍上(師古曰/稍漸也)¶
即無風雨遂上封矣上於是廼令諸儒習射牛草封禪¶
儀數年至且行天子既聞公孫卿及方士之言黄帝以¶
上封禪皆致怪物與神通欲放黄帝(師古曰放依/也音甫往反)以接¶
神人蓬萊高世比德於九皇(張晏曰三皇之前有人皇/九首韋昭曰上古有人皇)¶
(者九人師古曰韋說是也○劉敞曰予謂/董仲舒書言周人推神農為九皇此是矣)而頗采儒術¶
以文之羣儒既已不能辯明封禪事又拘於詩書古文¶