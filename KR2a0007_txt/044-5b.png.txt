父大業退為布衣所哀(師古曰墮毁也布衣貧賤之人/王既伏法則貧賤之人反哀憐)¶
(之墮音/火規反)幸臣皆伏法而誅為天下笑以羞先帝之德(師/古)¶
(曰羞/辱也)甚為大王不取也宜急改操易行上書謝罪曰臣¶
不幸早失先帝少孤呂氏之世未嘗忘死(服䖍曰常/恐畏死也)陛¶
下即位臣怙恩德驕盈行多不軌(師古曰/軌法也)追念辠過恐¶
懼伏地待誅不敢起皇帝聞之必喜大王昆弟歡欣於¶
上羣臣皆得延壽於下上下得宜海内常安願孰計而¶
疾行之行之有疑禍如發矢不可追已(師古曰發矢喻/速也已語終辭)¶