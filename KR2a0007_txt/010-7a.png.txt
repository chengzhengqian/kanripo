爵各有差夏四月己亥晦日有蝕之既詔曰朕獲保宗¶
廟戰戰栗栗未能奉稱(師古曰謂不/副先帝之業)傳曰男教不脩陽¶
事不得則日為之蝕天著厥異辜在朕躬公卿大夫其¶
勉悉心以輔不逮(師古曰悉盡/也逮及也)百寮各修其職惇任仁¶
人退逺殘賊(師古曰惇厚也逺/離也逺音于萬反)陳朕過失無有所諱大¶
赦天下六月罷典屬國并大鴻臚秋九月復太上皇寢¶
廟園¶
二年春正月沛郡鐡官冶鐡飛語在五行志夏六月封¶