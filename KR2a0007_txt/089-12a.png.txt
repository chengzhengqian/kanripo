思侯賞嗣為闗都尉薨子忠侯輔嗣至衛尉九卿薨子¶
忠嗣侯訖王莾廼絶子孫為吏二千石者五六人始霸¶
少為陽夏㳺徼(師古曰游徼主/徼廵盗賊者也)與善相人者共載出(師/古)¶
(曰同/乘車)見一婦人相者言此婦人當富貴不然相書不可¶
用也霸推問之乃其鄉里巫家女也霸即娶為妻與之¶
終身為丞相後徙杜陵¶
朱邑字仲卿廬江舒人也少時為舒桐鄉嗇夫廉平不¶
苛以愛利為行(師古曰仁愛於/人而安利也)未嘗笞辱人存問耆老¶