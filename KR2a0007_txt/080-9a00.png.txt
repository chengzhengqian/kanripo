(賞有徳以/明其善行)今王朝正月詔與子男一人俱(師古曰從/王入朝也)其¶
以廣戚縣戸四千三百封其子勲為廣戚侯眀年嚻薨¶
子懐王文嗣一年薨無子絶明年成帝復立文弟平陸¶
侯衍(○宋祁曰陸/一本作陵)是為思王二十一年薨子紆嗣王莽¶
時絶初成帝時又立紆弟景為定陶王廣戚侯勲薨諡¶
曰煬侯子顯嗣平帝崩無子王莽立顯子嬰為孺子奉¶
平帝後莽簒位以嬰為定安公漢既誅莽更始時嬰在¶
長安平陵方望等頗知天文以為更始必敗嬰本統當¶