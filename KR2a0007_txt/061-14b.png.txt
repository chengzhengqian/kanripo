馬以下牝牡三千餘匹而立宛貴人之故時遇漢善者¶
名昧蔡為宛王(服䖍曰蔡音楚言蔡師古曰/昧音本末之末蔡音千曷反)與盟而罷¶
兵終不得入中城罷而引歸初貳師起敦煌西為人多¶
道上國不能食(師古曰起發也道上國/近道諸國也食讀曰飤)分為數軍從南¶
北道校尉王申生故鴻臚壺充國等千餘人别至郁成¶
城(○宋祁曰成城古/本浙本作都城)守不肯給食申生去大軍二百里¶
負而輕之(師古曰負恃也恃大/軍之威而輕敵人)攻郁成急郁成窺知申¶
生軍少晨用三千人攻殺申生等數人脫亡走貳師(師/古)¶