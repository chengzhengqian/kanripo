時貴廉絜賤貪汙賈人贅壻及吏坐臧者皆禁錮不得¶
為吏賞善罰惡不阿親戚罪白者伏其誅(師古曰/白明也)疑者¶
以與民(師古曰罪/疑從輕也)亡贖罪之法故令行禁止海内大化¶
天下斷獄四百與刑錯亡異武帝始臨天下尊賢用士¶
闢地廣境數千里自見功大威行遂從耆欲(師古曰從/讀曰縱耆)¶
(讀曰/嗜)用度不足乃行壹切之變使犯法者贖罪入穀者¶
補吏是以天下奢侈官亂民貧盗賊並起亡命者衆郡¶
國恐伏其誅則擇便巧史書習於計簿能欺上府者以¶