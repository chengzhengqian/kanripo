樂陵侯史髙太子太傅望之少傅周堪至禁中拜髙為¶
大司馬車騎將軍望之為前將軍光祿勲堪為光祿大¶
夫皆受遺詔輔政領尚書事宣帝崩太子襲尊號是為¶
孝元帝望之堪本以師傅見尊重上即位數宴見言治¶
亂陳王事望之選白宗室明經逹學散騎諫大夫劉更¶
生給事中與侍中金敞並拾遺左右四人同心謀議勸¶
道上以古制(師古曰道/讀曰導)多所欲匡正上甚鄉納之(師古/曰鄉)¶
(讀曰嚮意信嚮/之而納用其言)初宣帝不甚從儒術任用法律而中書¶