單于囚殺使者吏士以百數事暴揚外國傷威毁重羣¶
臣皆閔焉(師古曰/閔病也)陛下赫然欲誅之意未嘗有忘西域¶
都䕶延壽副校尉湯承聖指倚神靈總百蠻之君㩜城¶
郭之兵(師古曰㩜總持/之也其字從手)出百死入絶域遂蹈康居屠五¶
重城搴歙侯之旗(師古曰搴/㧞也音騫)斬郅支之首縣旌萬里之¶
外揚威昆山之西掃谷吉之恥立昭眀之功萬夷慴伏¶
莫不懼震(師古曰慴恐/也音之渉反)呼韓邪單于見郅支己誅且喜¶
且懼鄉風馳義稽首來賔(師古曰馳義慕義馳/驅而來也鄉讀曰嚮)願守北¶