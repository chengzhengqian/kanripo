焉夏四月丁巳立皇太子賜御史大夫爵闗内侯中二¶
千石右庶長(師古曰第/十一爵)天下當為父後者爵一級列侯¶
錢各二十萬五大夫十萬(師古曰五大/夫第九爵)六月闗東饑齊¶
地人相食秋七月詔曰嵗比災害民有菜色(師古曰五/榖不收人)¶
(但食菜故其/顔色變惡)慘怛於心(師古曰慘痛/也怛悼也)已詔吏虛倉廪開¶
府庫振救賜寒者衣今秋禾麥頗傷一年中地再動北¶
海水溢流殺人民隂陽不和其咎安在公卿將何以憂¶
之其悉意陳朕過靡有所諱(師古曰悉意盡/意也靡無也)冬詔曰國¶