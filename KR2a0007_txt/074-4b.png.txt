(無屯/字)不足致意中今聞諸將軍欲興兵入其地臣愚不¶
知此兵何名者也今邊郡困乏父子共犬羊之裘食草¶
萊之實常恐不能自存難以動兵(師古曰不可/以兵事動之)軍旅之¶
後必有凶年(師古曰此引老/子道經之語)言民以其愁苦之氣傷隂¶
陽之和也出兵雖勝猶有後憂恐災害之變因此以生¶
今郡國守相多不實選(師古曰言/不得其人)風俗尤薄水旱不時¶
案今年計子弟殺父兄妻殺夫者凡二百二十二人臣¶
愚以為此非小變也今左右不憂此(師古曰左右謂近/臣在天子左右者)¶