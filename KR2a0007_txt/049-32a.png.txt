其子章以脩黄老言顯諸公閒¶
贊曰爰盎雖不好學亦善傅會(張晏曰因宜/附著合㑹之)仁心為質¶
引義忼慨遭孝文初立資適逢世(張晏曰資財也適/值其世得騁其才)時¶
已變易(張晏曰/謂景帝)及呉壹說果於用辯(師古曰謂/殺鼂錯也)身亦不¶
遂鼂錯銳於為國逺慮而不見身害其父睹之經於溝¶
瀆亡益救敗不如趙母指括以全其宗(張晏曰趙奢卒/趙使趙括為将)¶
(其母言之趙王曰願王易括王不許母要王括有罪願/不坐王許之後括果敗於長平以母前約故卒不得坐)¶
悲夫錯雖不終世哀其忠故論其施行之語著于篇¶