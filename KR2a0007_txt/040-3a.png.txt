良夜半往有頃父亦來喜曰當如是出一編書(師古曰/編謂聨)¶
(次之也聨簡牘以為/書故云一編編音鞭)曰讀是則為王者師後十年興十¶
三年孺子見我濟北穀城山下黄石即我已(師古曰已/語終之辭)¶
遂去不見旦日視其書廼太公兵法良因異之常習誦¶
(○宋祁云一本/誦下有讀字)居下邳為任俠項伯嘗殺人從良匿後¶
十年陳渉等起良亦聚少年百餘人景駒自立為楚假¶
王在留(○宋祁云浙/本作在陳留)良欲往從之行道遇沛公沛公將¶
數千人略地下邳遂屬焉沛公拜良為廐將(服䖍曰/官名也)良¶