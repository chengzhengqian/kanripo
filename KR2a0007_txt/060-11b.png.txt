放舉欽欽上對曰陛下畏天命悼變異延見公卿舉直¶
言之士將以求天心迹得失也(師古曰觀得/失之蹤迹也)臣欽愚戇¶
經術淺薄不足以奉大對(師古曰大對/謂對大問也)臣聞日蝕地震¶
陽微隂盛也臣者君之隂也子者父之隂也妻者夫之¶
隂也夷狄者中國之隂也春秋日蝕三十六地震五(師/古)¶
(曰解在/劉向傳)或夷狄侵中國或政權在臣下或婦乘夫(師古/曰乘)¶
(陵/也)或臣子背君父(○宋祁曰江南本/作臣背君子背父)事雖不同其類一¶
也臣竊觀人事以考變異則本朝大臣無不自安之人¶