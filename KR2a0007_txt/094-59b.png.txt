與漢人交通吏民貪利侵盗其畜産妻子以此怨恨起¶
而背畔世世不絶今罷乗塞則生嫚易分争之漸五也¶
(師古曰乗塞登之而守也嫚/易猶相欺侮也易音弋䜴反)徃者從軍多沒不還者子¶
孫貧困一旦亡出從其親戚六也又邊人奴婢愁苦欲¶
亡者多曰聞匈奴中樂無奈候望急何然時有亡出塞¶
者七也盗賊桀黠羣軰犯法如其窘急亡走北出則不¶
可制八也起塞以來百有餘年非皆以土垣也或因山¶
巖石木柴僵落谿谷水門稍稍平之(師古曰僵落謂山/下樹木摧折或立)¶