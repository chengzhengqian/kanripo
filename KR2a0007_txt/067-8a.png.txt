治(師古曰咸為御史中丞而/奏請下中丞故云自下治)後知雲亡命罪人而與交¶
通雲以故不得(師古曰吏/捕之不得)上於是下咸雲獄減死為城¶
旦(○宋祁曰獄/下當添治字)咸雲遂廢錮終元帝之世至成帝時丞¶
相故安昌侯張禹(○劉攽曰故字當在丞相/上禹時罷相侯如故也)以帝師位¶
特進甚尊重雲上書求見公卿在前雲曰今朝廷大臣¶
上不能匡主下亡以益民皆尸位素餐(師古曰尸主也/素空也尸位者)¶
(不舉其事但主其位而已素/餐者徳不稱官空當食禄)孔子所謂鄙夫不可與事¶
君苟患失之亡所不至者也(師古曰皆論語所載孔子/之言也茍患失其寵禄則)¶