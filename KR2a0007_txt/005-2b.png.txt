(師古曰稱副/也音尺孕反)其為孝文皇帝廟為昭德之舞(師古曰/昭明也)以¶
明休德(師古曰/休美也)然後祖宗之功德施于萬世永永無窮¶
朕甚嘉之其與丞相列侯中二千石禮官具禮儀奏丞¶
相臣嘉等奏曰(師古曰/申屠嘉)陛下永思孝道立昭德之舞以¶
明孝文皇帝之盛德皆臣嘉等愚所不及臣謹議世功¶
莫大於高皇帝德莫盛於孝文皇帝高皇帝廟宜為帝¶
者太祖之廟孝文皇帝廟宜為帝者太宗之廟天子宜¶
世世獻祖宗之廟郡國諸侯宜各為孝文皇帝立太宗¶