為重異元帝永光二年三月壬戌朔日有食之在婁八¶
度四年六月戊寅晦日有食之在張七度建昭五年六¶
月壬申晦日有食之不盡如鉤因入成帝建始三年十¶
二月戊申朔日有食之其夜未央殿中地震谷永對曰¶
日食婺女九度占在皇后地震蕭牆之内咎在貴妾(師/古)¶
(曰蕭牆謂門屏也蕭肅/也人臣至此加肅敬也)二者俱𤼵明同事異人共掩制¶
陽將害繼嗣也亶日食則妾不見(師古曰亶讀曰/但下例竝同)亶地¶
震則后不見異日而發則似殊事亡故動變則恐不知¶