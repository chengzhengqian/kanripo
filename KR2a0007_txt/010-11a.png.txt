徳不能綏刑罰不中衆冤失職趨闕告訴者不絶是以¶
隂陽錯謬寒暑失序(師古曰/序次也)日月不光百姓蒙辜朕甚¶
閔焉(師古曰/蒙被也)書不云乎即我御事㒺克耆夀咎在厥躬¶
(文頴曰此尚書文侯之命篇中辭也言我周家用事者/無能有耆老賢者使國之危亡罪咎在其用事者也師)¶
(古曰咎在厥躬平王自謂故帝引之以/自責耳文氏乃云咎在用事斯失之矣)方春生長時臨¶
遣諫大夫理等(師古曰天子/自臨敕而遣)舉三輔三河𢎞農冤獄公¶
卿大夫部刺史明申敕守相稱朕意焉其賜天下民爵¶
一級女子百戸牛酒加賜鰥寡孤獨高年帛逋貸未入¶