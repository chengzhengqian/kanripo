子將奈何髙曰同惡相助同好相留同情相求同欲相¶
趨同利相死今吳王自以與大王同憂願因時循理弃¶
軀以除患於天下(師古曰/循順也)意亦可乎膠西王瞿然駭曰¶
(師古曰瞿然無守/之貌音居具反)寡人何敢如是主上雖急固有死耳¶
安得不事(師古曰/安焉也)髙曰御史大夫鼂錯營或天子侵奪¶
諸侯(師古曰營謂/回繞之也)蔽忠塞賢朝廷疾怨諸侯皆有背叛¶
之意(○宋祁曰/叛當作畔)人事極矣彗星出蝗蟲起此萬世一時¶
而愁勞聖人所以起也吳王内以鼂錯為誅外從大王¶