(書春王正月/之一句也)春者天之所為也正者王之所為也其意¶
曰上承天之所為而下以正其所為正王道之端云爾¶
然則王者欲有所為宜求其端於天天道之大者在隂¶
陽陽為徳隂為刑刑主殺而徳主生是故陽常居大夏¶
而以生育養長為事隂常居大冬而積於空虛不用之¶
處以此見天之任徳不任刑也天使陽出布施於上而¶
主嵗功使隂入伏於下而時出佐陽陽不得隂之助亦¶
不能獨成嵗終陽以成嵗為名(蘇林曰卒以陽名嵗尚/徳不尚刑也師古曰謂)¶