神爵降集從四嵗以来𦍑人無所疾苦故思樂内屬宜¶
以時處業置屬國領護事下莽莽復奏曰太后秉統數¶
年恩澤洋溢和氣四塞絶域殊俗靡不慕義越裳氏重¶
譯獻白雉黄支自三萬里貢生犀東夷王度大海奉國¶
珍匈奴單于順制作去二名今西域良願等復舉地為¶
臣妾昔唐堯横被四表亦亡以加之今謹案已有東海¶
南海北海郡未有西海郡請受良願等所獻地為西海¶
郡臣又聞聖王序天文定地理因山川民俗以制州界¶