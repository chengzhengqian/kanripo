其物自占(師古曰占隱度也各隱度其財物多少/而為名簿送之於官也占音之瞻反)率緍¶
錢二千而算一(師古曰率計有二/千錢者則出一算)諸作有租及鑄(如淳/曰以)¶
(手力所作/而賣之者)率緍錢四千算一非吏比者三老北邊騎士¶
軺車一算(師古曰比例也身非為吏之例非為三老非/為北邊騎士而有軺車皆令出一算比音必)¶
(寐/反)商賈人軺車二算(如淳曰商賈人有軺車/又使多出一算重其賦)船五丈以¶
上一算匿不自占占不悉戍邊一歲没入緍錢(師古曰/悉盡也)¶
有能吿者以其半畀之(師古曰畀與/也音必寐反)賈人有市籍及家¶
屬皆無得名田以便農(師古曰一人有市籍則身/及家内皆不得有田也)敢犯¶