章句施孟梁丘氏各二篇¶
凡易十三家二百九十四篇¶
易曰宓戲氏仰觀象於天俯觀法於地觀鳥獸之文與¶
地之宜近取諸身逺取諸物於是始作八卦以通神明¶
之徳以類萬物之情(師古曰下繫之辭也鳥獸之文/謂其跡在地者宓讀與伏同)至¶
于殷周之際紂在上位逆天暴物文王以諸侯順命而¶
行道天人之占可得而効於是重易六爻作上下篇孔¶
氏為之彖象繫辭文言序卦之屬十篇故曰易道深矣¶