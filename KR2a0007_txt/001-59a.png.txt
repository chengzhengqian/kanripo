以膠東膠西臨淄濟北博陽城陽郡七十三縣立子肥¶
為齊王(○劉攽曰膠東濟北皆項氏所建國齊都臨淄/可以齊為臨淄膠西則未有國博陽城陽亦非)¶
(秦郡此文亦/殊不可曉)以太原郡三十一縣為韓國徙韓王信都¶
晉陽上已封大功臣三十餘人其餘爭功未得行封上¶
居南宫從復道上(如淳曰復音複上/下有道故謂之復)見諸將往往耦語¶
以問張良良曰陛下與此屬共取天下今已為天子而¶
所封皆故人所愛所誅皆平生仇怨今軍吏計功以天¶
下為不足用徧封(師古曰言有功/者多而土地少)而恐以過失及誅故¶