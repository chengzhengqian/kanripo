素重之為隱諱方進内慙上疏謝罪乞骸骨上報曰定¶
陵侯長已伏其辜君雖交通𫝊不云乎朝過夕改君子¶
與之(師古曰/與許也)君何疑焉其専心壹意毋怠近醫藥以自¶
持(○宋祁曰監本/有近字别本無)方進廼起視事條奏長所厚善京兆¶
尹孫寳右扶風蕭育刺史二千石以上免二十餘人其¶
見任如此方進雖受榖梁然好左氏傳天文星歴其左¶
氏則國師劉歆星歴則長安令田終術師也(如淳曰劉/歆及田終)¶
(術二人皆受/學於方進)厚李尋以為議曹為相九嵗綏和二年春¶