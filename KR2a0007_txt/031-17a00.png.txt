(也臣瓚曰士卒食蔬菜以菽雜半/之師古曰瓚説是也菽謂豆也)軍無見糧(師古曰無/見在之糧)¶
廼飲酒髙會不引兵渡河因趙食與併力擊秦廼曰承¶
其敝夫以秦之强攻新造之趙其埶必舉趙趙舉秦强¶
何敝之承且國兵新破王坐不安席埽境内而屬將軍¶
(師古曰屬委/也音之欲反)國家安危在此一舉今不䘏士卒而徇私¶
非社稷之臣也羽晨朝上將軍宋義即其帳中斬義頭¶
(師古曰/即就也)出令軍中曰宋義與齊謀反楚楚王隂令籍誅¶
之諸將讋服(師古曰讋失氣/也音之渉反)莫敢枝梧(如淳曰梧音吾/枝梧猶枝扞也)¶