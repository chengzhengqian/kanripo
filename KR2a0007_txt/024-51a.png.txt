足廼發武庫工官兵器以澹之(○宋祁曰/澹當作贍)車騎馬乏縣¶
官錢少買馬難得廼著令令封君以下至三百石吏以¶
上差出牡馬天下亭亭有畜字馬歲課息齊相卜式上¶
書願父子死南粤天子下詔襃揚賜爵關内侯黄金四¶
十斤田十頃布吿天下天下莫應列侯以百數皆莫求¶
從軍至飲酎少府省金(李竒曰省視也至嘗酎飲/宗廟時少府視其金多少)而列¶
侯坐酎金失侯者百餘人廼拜卜式為御史大夫式既¶
在位見郡國多不便縣官作鹽鐵器苦惡(如淳曰苦或/作盬盬不攻)¶