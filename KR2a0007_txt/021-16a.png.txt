象其義一也以隂陽言之太隂者北方北伏也陽氣伏¶
於下於時爲冬冬終也物終臧乃可稱水潤下知者謀¶
謀者重故爲權也太陽者南方南任也陽氣任養物於¶
時爲夏夏假也物假大乃宣平火炎上禮者齊齊者平¶
故爲衡也少隂者西方西遷也隂氣遷落物於時爲秋¶
秋&KR1195;也(師古曰&KR1195;/子由反)物&KR1195;斂乃成孰金從革改更也義者¶
成成者方故爲矩也少陽者東方東動也陽氣動物於¶
時爲春春蠢也物蠢生廼動運木曲直仁者生生者圜¶