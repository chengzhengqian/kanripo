(殷殷雷鳴雉/為之雊也)作陳寶祠後七十一年秦德公立卜居雍¶
(師古曰即/今之雍縣)子孫飲馬於河遂都雍雍之諸祠自此興用¶
三百牢於鄜畤作伏祠(孟康曰六月伏日也周時無至/此乃有之師古曰伏者謂陰氣)¶
(將起迫於殘陽而未得升故為藏伏因名伏日也立/秋之後以金代火金畏於火故至庚日必伏庚金也)磔¶
狗邑四門以御蠱災後四年秦宣公作密畤於渭南祭¶
青帝後十三年秦穆公立病卧五日不寤(師古曰寤覺/也覺音公孝)¶
(反/)寤廼言夢見上帝(師古曰上/帝謂天也)上帝命穆公平晉亂史¶
書而臧之府(師古曰府/臧書之處)而後世皆曰上天穆公立九年¶