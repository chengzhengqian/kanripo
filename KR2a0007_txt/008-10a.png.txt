詔曰蓋聞堯親九族以和萬國(師古曰尚書堯典云克/明俊徳以親九族九族)¶
(既睦平章百姓百姓昭/明協和萬邦故詔引之)朕䝉遺徳奉承聖業惟念宗室¶
屬未盡而以罪絶若有賢材改行勸善其復屬使得自¶
新(師古曰復/音扶目反)冬十一月楚王延夀謀反自殺十二月癸¶
亥晦日有蝕之¶
二年春三月庚午大司馬大將軍光薨詔曰大司馬大¶
將軍博陸侯(師古曰尊/之故不名)宿衞孝武皇帝三十餘年輔孝¶
昭皇帝十有餘年遭大難躬秉義率三公諸侯九卿大¶