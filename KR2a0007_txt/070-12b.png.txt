却頗遣吏士射城門騎歩兵騎歩兵皆入延壽湯令軍¶
聞鼓音皆薄城下(師古曰/薄廹也)四面圍城各有所守穿&KR2238;塞¶
門戸鹵楯為前㦸弩為後卬射城中樓上人(師古曰卬/讀曰仰)¶
樓上人下走土城外有重木城從木城中射頗殺傷外¶
人外人發薪燒木城夜數百騎欲出外迎射殺之(○宋/祁曰)¶
(出外下疑/有人字)初單于聞漢兵至欲去疑康居怨已為漢内¶
應又聞烏孫諸國兵皆發自以無所之(師古曰/之徃也)郅支已¶
出復還曰不如堅守漢兵逺來不能久攻單于乃被甲¶