卿及諸生(師古曰分/音扶問反)而上書者愈甚太后不得已聴公¶
卿采莽女莽復自白宜博選衆女公卿爭曰不宜采諸¶
女以貳正統(師古曰言皇后之/位當在莽女也)莽白願見女太后遣長¶
樂少府宗正尚書令納采見女還奏言公女漸漬徳化¶
有窈窕之容(師古曰窈/窕幽閑也)宜承天序奉祭祀有詔遣大司¶
徒大司空䇿告宗廟雜加卜筮皆曰兆遇金水王相卦¶
遇父母得位(孟康曰金水相生也張晏曰金王則水相/也遇父母謂泰卦乾下坤上天下於地是)¶
(配享之卦師古曰王音于放反○劉攽/曰予謂但言父母得位安知是泰卦乎)所謂康強之占¶