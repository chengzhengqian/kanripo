(曰保安也右助也言為/天所安助也右讀曰佑)失道妄行逆天暴物窮奢極欲¶
湛湎荒滛(師古曰湛/讀曰沈)婦言是從誅逐仁賢離逖骨肉羣¶
小用事(師古曰/逖逺也)峻刑重賦百姓愁怨則卦氣悖亂咎徴¶
著郵(師古曰悖乖也郵字與尤/同尤過也悖音布内反)上天震怒災異婁降日¶
月薄食五星失行山崩川潰水泉踊出妖孽並見茀星¶
耀光(師古曰茀與孛/同音歩内反)飢饉荐臻百姓短折萬物夭傷終¶
不改寤惡洽變備不復譴告更命有徳詩云乃眷西顧¶
此惟予宅(師古曰大雅皇矣之詩也言天以殷紂為惡/不變乃眷然西顧見文王之徳而與之宅居)¶