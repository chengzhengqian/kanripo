名譽於朝廷視事數嵗无康四年病卒家無餘財天子¶
賢之制詔御史朕夙興夜寐以求賢為右(師古曰右/猶上也)不¶
異親疏近逺務在安民而已扶風翁歸廉平鄉正(師古/曰鄉)¶
(讀曰/嚮)治民異等早夭不遂不得終其功業朕甚憐之其¶
賜翁歸子黄金百斤以奉其祭祠翁歸三子皆為郡守¶
少子岑歴位九卿至後將軍而閎孺亦至廣陵相有治¶
名由是世稱田延年為知人¶
韓延夀字長公燕人也徙杜陵少為郡文學父義為燕¶