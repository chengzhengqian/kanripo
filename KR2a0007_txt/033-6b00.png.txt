徒屬五百餘人入海居隝中(韋昭曰海中山曰隝/師古曰音于老反)髙帝¶
聞之以橫兄弟本定齊齊人賢者多附焉今在海中不¶
収後恐有亂廼使使赦橫罪而召之橫謝曰臣亨陛下¶
之使酈食其今聞其弟商為漢將而賢臣恐懼不敢¶
詔請為庶人守海隝中使還報髙帝廼詔衛尉酈商曰¶
齊王橫即至人馬從者敢動揺者致族夷(師古曰族夷/言平除其族)¶
廼復使使持節具告以詔意曰橫來大者王小者乃侯¶
耳(師古曰大者謂横身小者其徒屬○劉奉世曰髙帝/唯召横耳故許之大者封王小亦不失為侯詳語意)¶