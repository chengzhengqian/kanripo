欲湯之凔(鄭氏曰音悽愴之愴寒也○宋祁曰注文音/字上當有凔字注須複文為訓故必待凔字)¶
(乃/足)一人炊之百人揚之無益也(師古曰炊/謂㸑火也)不如絶薪止¶
火而已不絶之於彼而救之於此譬猶抱薪而救火也¶
養由基楚之善射者也去楊葉百歩百發百中楊葉之¶
大加百中焉可謂善射矣然其所止廼百歩之内耳比¶
於臣乘未知操弓持矢也(師古曰乘自言所知者逺非/止見百歩之中故謂由基為)¶
(不曉/射也)福生有基禍生有胎(服䖍曰基/胎皆始也)納其基絶其胎禍¶
何自來(師古曰納猶藏也何/自來言無所從來也)泰山之霤穿石單極之䋁¶