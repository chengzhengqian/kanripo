(史大夫爵關内侯第十九等爵也右庶長第十一等爵/也師古曰張說非也此以立皇太子國之大慶故特賜)¶
(御史大夫及中二千/石爵耳非常制也)天下當為父後者爵一級賜廣陵¶
王黄金千斤諸侯王十五人黄金各百斤列侯在國者¶
八十七人黄金各二十斤冬十月詔曰廼者九月壬申¶
地震朕甚懼焉有能箴朕過失(師古曰/箴戒也)及賢良方正直¶
言極諫之士以匡朕之不逮(師古曰/匡正也)毋諱有司(李竒曰/諱避也)¶
(雖有司在顯職皆/言其過勿避之)朕既不徳不能附逺是以邉境屯戍¶
未息今復飭兵重屯久勞百姓(師古曰飭讀與/勅同飭整也)非所以¶