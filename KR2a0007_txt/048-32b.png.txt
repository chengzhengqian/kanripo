(死社稷之志比于金城也師古曰二家之說皆非也此/言聖人厲此節行以御羣下則人皆懐徳戮力同心國)¶
(家安固不可毁抜若金城/也尋其下文義可曉矣)彼且為我死故吾得與之俱¶
生彼且為我亡故吾得與之俱存夫將為我危故吾得¶
與之皆安(師古曰夫夫人也亦/猶彼人耳夫音扶)顧行而忘利守節而仗¶
義故可以託不御之權可以寄六尺之孤(應劭曰言念/主忘身憂國)¶
(忘家如此可託權柄不須復制/禦也六尺之孤未能自立者也)此厲廉耻行禮誼之所¶
致也主上何喪焉(師古曰如此則/于主上無所失)此之不為而顧彼之¶
久行(服䖍曰彼謂亡國也師古曰顧反也久謂久行之/也言何不為投鼠忌器之法而反久行無陛級之)¶