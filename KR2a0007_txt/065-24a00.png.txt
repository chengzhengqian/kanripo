(音平/遙反)以莛撞鐘(文穎曰謂槀莛也/師古曰音徒丁反)豈能通其條貫考其¶
文理發其音聲哉(師古曰/考究也)繇是觀之譬猶鼱鼩之襲狗¶
(服䖍曰音蹤劬如淳曰/鼱鼩小䑕也音精劬)孤豚之咋虎(師古曰孤豚孤特/之豚也咋嚙也音)¶
(仕客/反)至則靡耳何功之有(師古曰靡碎/滅也耳語辭)今以下愚而非¶
處士雖欲勿困固不得已此適足以明其不知權變而¶
終惑於大道也又設非有先生之論其辭曰非有先生¶
仕於吳進不稱往古以厲主意退不能揚君美以顯其¶
功黙然無言者三年矣吳王怪而問之曰寡人獲先人¶