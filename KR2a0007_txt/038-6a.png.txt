(師古曰穊稠也穊種者言多生子孫也/疏立者四散置之令為藩輔也穊音冀)非其種者鉏而¶
去之(師古曰以/斥諸呂也)太后黙然頃之諸呂有一人醉亡酒(師/古)¶
(曰避酒/而逃亡)章追㧞劔斬之而還報曰有亡酒一人臣謹行¶
軍法斬之太后左右大驚業已許其軍法亡以罪也因¶
罷酒自是後諸呂憚章雖大臣皆依朱虚侯劉氏為彊¶
(師古曰為/音于偽反)其明年髙后崩趙王呂禄為上將軍呂王產¶
為相國皆居長安中聚兵以威大臣欲為亂章以呂禄¶
女為婦知其謀乃使人隂出告其兄齊王欲令發兵西¶