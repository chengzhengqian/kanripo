(蹲蹲行有節也/蹲音千旬反)靈祗既鄉五位時叙(師古曰鄉讀曰嚮/服䖍曰五位五方)¶
(之神/也)絪緼𤣥黄將紹厥後(師古曰絪緼天地含氣也𤣥/黄天地色也易下繫辭曰天)¶
(地絪縕萬物化淳坤文言曰𤣥黄者天地之雜色也天/𤣥而地黄將大也言天地之氣大興發於祭祀之後絪)¶
(音因緼於云反○宋祁/曰注文含氣當作合氣)於是靈輿安歩周流容與(師古/曰靈)¶
(輿天子之輿也容暇/而安豫也與讀曰豫)以覽虖介山嗟文公而愍推兮勤¶
大禹於龍門(師古曰龍門山禹鑿之/以通河水故勤勞也)灑沈葘於豁瀆兮¶
播九河於東瀕(師古曰灑分也菑古災字也沈災洪水/也豁開也瀆謂江河淮濟也播布也九)¶
(河名在地理志東瀕東海之瀕也禹分治洪水之災通/之四瀆布散九河於東海之瀕也灑音所宜反瀕音頻)¶