譽上偉之(師古曰以/為大竒也)令待詔公車(師古曰公車令屬衛/尉上書者所詣也)¶
奉禄薄未得省見(師古曰不被省納不得見天/子也奉音扶用反其下並同)久之朔¶
紿騶朱儒(文頴曰朱儒之為騶者也師古曰朱儒短人/也騶本廐之御騶也後以為騎謂之騶騎○)¶
(宋祁曰一本/改本作奉)曰上以若曹無益於縣官(師古曰若女/也曹軰也)耕¶
田力作固不及人臨衆處官不能治民從軍擊虜不任¶
兵事無益於國用徒索衣食(如淳曰索盡也師古曰音/先各反下云索長安米亦)¶
(同/也)今欲盡殺若曹朱儒大恐啼泣(○宋祁曰啼當/删王本作號)朔教¶
曰上即過叩頭請罪居有頃聞上過朱儒皆號泣頓首¶