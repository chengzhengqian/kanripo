不從而僣故是嵗自十二月不雨至于秋七月後年若¶
是者三而太室屋壞矣前堂曰太廟中央曰太室屋其¶
上重屋尊高者也象魯自是陵夷將墮周公之祀也(師/古)¶
(曰墮毁也/音火規反)榖梁公羊經曰世室魯公伯禽之廟也周公¶
稱太廟魯公稱世室大事者祫祭也(師古曰祫合也毁/廟及未毁廟之主)¶
(皆合祭/於太祖)躋釐公者先禰後祖也景帝三年十二月吳二¶
城門自傾大船自覆劉向以為近金沴木木動也先是¶
吳王濞以太子死於漢稱疾不朝隂與楚王戊謀為逆¶