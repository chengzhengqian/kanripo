方進自傷廼從汝南蔡父相問已能所宜(師古曰言從/何術蓺可以)¶
(自/達)蔡父大竒其形貌謂曰小史有封侯骨當以經術進¶
努力為諸生學問(淳化本/努作怒)方進既厭為小史聞蔡父言¶
心喜因病歸家辭其後母欲西至京師受經母憐其幼¶
(○宋祁曰於母/字上疑有後字)隨之長安織屨以給方進讀經博士受¶
春秋積十餘年經學明習徒衆日廣諸儒稱之以射策¶
甲科為郎二三嵗舉明經遷議郎是時宿儒有清河胡¶
常(師古曰宿/久舊也)與方進同經常為先進名譽出方進下(師/古)¶