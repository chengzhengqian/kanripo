勿予冒頓曰奈何與人鄰國愛一馬乎遂與之頃之東¶
胡以為冒頓畏之使使謂冒頓曰欲得單于一閼氏冒¶
頓復問左右左右皆怒曰東胡無道廼求閼氏請撃之¶
冒頓曰柰何與人鄰國愛一女子乎遂取所愛閼氏予¶
東胡東胡王愈驕西侵與匈奴中間有棄地莫居千餘¶
里各居其邊為甌脱(服䖍曰甌脱作土室以伺也師古/曰境上候望之處若今之伏宿舎)¶
(也甌音一侯反/脱音土活反)東胡使使謂冒頓曰匈奴所與我界甌¶
脱外棄地匈奴不能至也吾欲有之冒頓問羣臣或曰¶