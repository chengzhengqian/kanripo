帝亦奇異(文頴曰十/四月乃生)語在外戚傳武帝末戾太子敗燕¶
王旦廣陵王胥行驕嫚(師古曰行/音下更反)後元二年(劉攽曰檢/前後文多)¶
(元/字)二月上疾病(師古曰疾/甚曰病)遂立昭帝為太子年八嵗以¶
侍中奉車都尉霍光為大司馬大將軍受遺詔輔少主¶
明日武帝崩戊辰太子即皇帝位謁高廟帝姊鄂邑公¶
主益湯沐邑為長公主(應劭曰鄂縣名屬江夏公主所/食曰邑師古曰鄂音五各反帝)¶
(之姊妹則稱長公主儀比諸/王又以供養天子故益邑也)共養省中(伏儼曰蔡邕云/本為禁中門閤)¶
(有禁非侍御之臣不得妄入行道豹尾中亦為禁中孝/元皇后父名禁避之故曰省中師古曰省察也言入此)¶