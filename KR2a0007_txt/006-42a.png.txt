行幸甘泉郊泰畤遂幸安定昌邑王髆薨二月詔曰朕¶
郊見上帝(師古曰見音胡電反/以下光景並見亦同)廵于北邊見羣鶴留止¶
㠯不羅罔靡所獲獻(如淳曰時春也非用/羅罔時故無所獲也)薦于泰畤光¶
景並見其赦天下夏六月御史大夫商丘成有罪自殺¶
(師古曰坐於/廟中醉而歌)侍中僕射莽何羅與弟重合侯通謀反(孟/康)¶
(曰征和三年言重合侯馬通今此言莽明德馬后惡其/先人有反易姓莽師古曰莽音莫户反○宋祁曰案馬)¶
(亦滿補反易馬為莽者以二字音同字之聲既不可/改故但易其形耳以是知漢雖馬姓亦謂之姥也)侍¶
中駙馬都尉金日磾奉車都尉霍光騎都尉上官桀討¶