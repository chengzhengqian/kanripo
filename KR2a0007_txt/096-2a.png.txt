自玉門陽關出西域有兩道從鄯善傍南山北波河西¶
行至莎車爲南道(師古曰波河循河也鄯音上扇反傍/音歩浪反波音彼義反此下皆同也)¶
南道西踰葱嶺則出大月氏安息(師古曰/氏音支)自車師前王¶
庭隨北山波河西行至疏勒爲北道北道西踰葱嶺則¶
出大宛康居奄蔡焉耆西域諸國大率土著(師古曰言/著土地而)¶
(有常居不隨畜牧移/徙也著音直略反)有城郭田畜與匈奴烏孫異俗故¶
皆役屬匈奴(師古曰服屬於匈/奴爲其所役使也)匈奴西邊日逐王置僮¶
僕都尉使領西域常居焉耆危須尉黎間賦稅諸國取¶