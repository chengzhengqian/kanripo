火守南北河兵起榖不登故徳成衡觀成潢(晉灼曰日/月五星不)¶
(軌道也衡太微廷也觀占/也潢五潢五帝車舍也)傷成戌(晉灼曰賊傷之/占先成形於戌)禍成¶
井(晉灼曰東井主水事火入一星居/其旁天子且以火敗故曰禍也)誅成質(晉灼曰熒/惑入輿鬼)¶
(天質占曰/大臣有誅)柳為鳥喙主木草七星頸為員宫主急事張¶
嗉為厨主觴客翼為羽翮主逺客軫為車主風其旁有¶
一小星曰長沙星星不欲明明與四星等若五星入軫¶
中兵大起軫南衆星曰天庫庫有五車車星角若益衆¶
及不具亡處車馬¶