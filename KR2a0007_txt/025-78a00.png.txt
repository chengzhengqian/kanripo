贊曰漢興之初庶事草創唯一叔孫生略定朝廷之儀¶
若廼正朔服色郊望之事數世猶未章焉至于孝文始¶
㠯夏郊而張蒼據水徳公孫臣賈誼更以為土徳卒不¶
能明孝武之世文章為盛太初改制而兒寛司馬遷等¶
猶從臣誼之言(李竒曰公/孫臣賈誼)服色數度遂順黄徳彼以五¶
徳之傳從所不勝(服䖍曰傳音亭傳之傳五帝相承代/常以金木水火相勝之法若火滅金)¶
(便以火代金師古/曰𫝊音張戀反)秦在水徳故謂漢據土而克之劉向¶
父子㠯為帝出于震故包羲氏始受木徳(師古曰包/讀曰庖)其¶