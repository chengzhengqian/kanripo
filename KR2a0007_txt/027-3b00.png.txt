經曰初一曰五行五行一曰水二曰火三曰木四曰金¶
五曰土水曰潤下火曰炎上(師古曰皆水火/自然之性也)木曰曲直¶
(師古曰言可揉/而曲可矯而直)金曰從革(張晏曰革更也/可更銷鑄也)土爰稼穡(師/古)¶
(曰爰亦曰也一説爰於也可於其/上稼穡也種之曰稼收聚曰穡)傳曰田獵不宿(服䖍/曰不)¶
(得其時也或曰不豫戒/曰不宿不戒以其時也)飲食不享(師古曰不行/享獻之禮也)出入不¶
節奪民農時及有姦謀(李竒曰姦謀増賦履畝之事也/臣瓚曰姦謂邪謀也師古曰即)¶
(下所謂作為姦/詐以奪農時)則木不曲直説曰木東方也於易地上¶
之木為觀(師古曰坤下巽上觀巽/為木故云地上之木也)其於王事威儀容貌¶