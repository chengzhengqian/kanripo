算賦(如淳曰漢儀注民年十五以上至五十六/出賦錢人百二十為一算為治庫兵車馬)北貉燕¶
人來致梟騎助漢(應劭曰北貂國也梟徤也張晏曰梟/勇也若六博之梟也師古曰貉在東)¶
(北方三韓之屬皆/貉類也音莫客反)漢王下令(師古曰令敎命也下/音胡嫁反他皆類此)軍士¶
不幸死者吏為衣衾棺歛(師古曰棺音工喚反歛音力/贍反與作衣衾而歛尸於棺)¶
轉送其家(師古曰轉/傳送也)四方歸心焉(師古曰以/仁愛故)項羽自知¶
少助食盡韓信又進兵擊楚羽患之漢遣陸賈說羽請¶
太公羽弗聽漢復使侯公説羽羽乃與漢約中分天下¶
割鴻溝以西為漢(應劭曰在滎陽東南二十里文穎曰/於滎陽下引河東南為鴻溝以通宋)¶