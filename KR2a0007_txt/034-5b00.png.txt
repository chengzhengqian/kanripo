與漢王會滎陽復擊破楚京索間(師古曰索/音山客反)以故楚兵¶
不能西漢之敗卻彭城(師古曰兵敗於彭城而/卻退也卻音丘畧反)塞王欣¶
翟王翳亡漢降楚齊趙魏亦皆反與楚和漢王使酈生¶
徃説魏王豹豹不聼乃以信爲左丞相擊魏信問酈生¶
魏得毋用周叔爲大將乎(○宋祁云一/本作大將軍)曰栢直也信曰¶
豎子耳遂進兵擊魏魏盛兵蒲坂塞臨晉信廼益爲疑¶
兵(師古曰多張兵/形令敵人疑也)陳船欲渡臨晉而伏兵從夏陽以木¶
罌缶渡軍襲安邑(服䖍曰以木柙縳罌缶以渡也韋昭/曰以木爲器如罌缶也師古曰服説)¶