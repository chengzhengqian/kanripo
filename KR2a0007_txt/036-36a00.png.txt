(宮名也應劭曰秦二世齋於望夷之宮[門@龠]樂以兵殺二/世也師古曰博物志云宮在長陵西北長平觀道東臨)¶
(涇水作之以望北夷此説非也胡亥葬於宜春苑苑不/在渭北也○劉奉世曰師古但舉胡亥葬處不知望夷)¶
(所在也且何以知望夷之不在渭北耶二世以涇/為祟齋而欲祠涇則疑在渭北矣然夷云者平也)秦遂¶
以亡近事不逺即漢所代也漢興諸呂無道擅相尊王¶
呂産呂禄席太后之寵(師古曰席猶因也言/若人之坐於席也)據將相之¶
位兼南北軍之衆擁梁趙王之尊驕盈無厭欲危劉氏¶
頼忠正大臣絳侯朱虚侯等竭誠盡節以誅滅之然後¶
劉氏復安今王氏一姓乗朱輪華轂者二十三人青紫¶