級將兵拒之以太保甄邯為大將軍受鉞髙廟領天下¶
兵左杖節右把鉞屯城外王舜甄豐晝夜循行殿中(師/古)¶
(曰行音/下更反)十二月王邑等破翟義於圉司威陳崇使監軍¶
(師古曰為使而監軍於外韋昭曰圉/故屬淮陽後屬陳留吕静曰圉音語)上書言陛下奉天¶
洪範心合寳龜(師古曰心/與龜合也)膺受元命豫知成敗咸應兆¶
占是謂配天配天之主慮則移氣言則動物施則成化¶
臣崇伏讀詔書下日竊計其時聖思始發而反虜仍破¶
(師古曰/思慮也)詔文始書反虜大敗制書始下反虜畢斬衆將¶