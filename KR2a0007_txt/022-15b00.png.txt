人凡樂樂其所生禮不忘本髙祖樂楚聲故房中樂楚¶
聲也孝惠二年使樂府令夏侯寛備其簫管更名曰安¶
世樂髙祖廟奏武徳文始五行之舞孝文廟奏昭徳文¶
始四時五行之舞孝武廟奏盛徳文始四時五行之舞¶
武徳舞者髙祖四年作以象天下樂已行武以除亂也¶
文始舞者曰本舜招舞也髙祖六年更名曰文始以示¶
不相襲也五行舞者本周舞也秦始皇二十六年更名¶
曰五行也四時舞者孝文所作以眀示天下之安和也¶