(師古曰飯音扶晩/反含音胡紺反)諸客奔走市買至日昳皆㑹(師古曰/昳音徒)¶
(結反○宋祁曰注文昳/字下當有日側也三字)渉親閲視已謂主人願受賜矣¶
既共飲食渉獨不飽廼載棺物從賔客徃至䘮家為棺¶
歛勞倈畢𦵏(師古曰勞倈謂慰勉賔客也棺音工喚反/歛音力贍反勞音郎到反倈音郎代反)¶
其周急待人如此後人有毁渉者曰姦人之雄也䘮家¶
子即時刺殺言者賔客多犯法辠過數上聞王莽數收¶
繫欲殺輙復赦出之渉懼求為卿府掾史欲以避客(○/宋)¶
(祁曰避字下/當有賔字)文母太后䘮時守復土校尉(蘓林曰文母/太后元后也)¶