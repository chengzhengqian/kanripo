入寡婦之門而湛酒溷肴(師古曰湛讀/曰沈又音耽)亂男女之别輕¶
辱爵位羞汙印韍(師古曰此韍/謂印之組也)惡不可忍聞臣請皆免¶
遵既免歸長安賔客愈盛飲食自若(師古曰言/自如其故)乆之復¶
為九江及河内都尉凡三為二千石而張竦亦至丹陽¶
太守封淑徳侯後俱免官以列侯歸長安竦居貧無賔¶
客時時好事者從之質疑問事論道經書而已(師古曰/質正也)¶
而遵晝夜呼號(師古曰呼/音火故反)車騎滿門酒肉相屬(師古曰/屬連續)¶
(也屬音/之欲反)先是黄門郎揚雄作酒箴以諷諫成帝其文為¶