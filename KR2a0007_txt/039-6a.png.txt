(皆三百何獨五/百故云贏二也)陳豨反上自將至邯鄲而韓信謀反關¶
中呂后用何計誅信語在信傳上已聞誅信使使拜丞¶
相為相國益封五千户令卒五百人一都尉為相國衞¶
諸君皆賀召平獨弔(師古曰召/讀曰邵)召平者故秦東陵侯秦¶
破為布衣貧種𤓰長安城東𤓰美故世謂東陵𤓰從召¶
平始也平謂何曰禍自此始矣上暴露於外而君守於¶
内非被矢石之難而益君封置衞者以今者淮隂新反¶
於中有疑君心夫置衞衞君非以寵君也(師古曰恐其/為變故守衞)¶