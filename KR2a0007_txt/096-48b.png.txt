山國王去長安七千一百七十里(師古曰常在山下/居不爲城治也)戸¶
四百五十口五千勝兵千人輔國侯左右將左右都尉¶
譯長各一人西至尉犂二百四十里西北至焉耆百六¶
十里西至危須二百六十里東南與鄯善且末接山出¶
鐵民山居寄田糴榖於焉耆危須¶
車師前國王治交河城河水分流繞城下故號交河去¶
長安八千一百五十里戸七百口六千五十勝兵千八¶
百六十五人輔國侯安國侯左右將都尉歸漢都尉車¶