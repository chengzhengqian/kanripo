(以怨/漢也)歸怨於漢因以自絶終無北面之心威之不可諭¶
之不能焉得不為大憂乎夫明者視於無形聰者聽於¶
無聲誠先於未然即䝉恬樊噲不復施棘門細栁不復¶
備馬邑之䇿安所設衛霍之功何得用五將之威安所¶
震(師古曰先於未然謂/計䇿素定禦難折衝)不然壹有隙之後雖智者勞心¶
於内辯者轂擊於外(師古曰轂擊言使車/交馳其轂相擊也)猶不若未然¶
之時也且徃者圖西域制車師(師古曰/圖謀也)置城郭都䕶三¶
十六國費歲以大萬計者(師古曰財用之費/一歲數百萬也)豈為康居¶