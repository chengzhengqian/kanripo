以通明公正處之武帝游宴後庭故用宦者非古制也¶
宜罷中書宦官應古不近刑人(師古曰禮刑人不/在君側故云應古)元帝¶
不聽繇是大與顯忤後皆害焉望之自殺堪更生廢錮¶
不得復進用語在望之傳後大中大夫張猛魏郡太守¶
京房御史中丞陳咸待詔賈捐之皆嘗奏封事或召見¶
言顯短顯求索其辠房捐之棄市猛自殺於公車咸抵¶
辠髠為城旦及鄭令蘇建得顯私書奏之後以它事論¶
死自是公卿以下畏顯重足一迹(師古曰言極恐/懼不敢自寛縱)顯與¶