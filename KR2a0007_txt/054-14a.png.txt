有女子乎始軍出時關東羣盗妻子徙邊者隨軍為卒¶
妻婦大匿車中(○宋祁曰大字南/本浙本並作伏)陵捜得皆劒斬之明¶
日復戰斬首三千餘級引兵東南循故龍城道行四五¶
日抵大澤葭葦中(師古曰葭即/蘆也音家)虜從上風縱火陵亦令¶
軍中縱火以自救(師古曰預自燒其旁草/木令虜火不得延及也)南行至山下¶
單于在南山上使其子將騎撃陵陵軍歩鬬樹木間復¶
殺數千人因發連弩射單于(服䖍曰三十弩共一弦也/張晏曰三十絭共一臂也)¶
(師古曰張説是也絭音去權反又音眷○劉攽曰三十/弩一絃三十絭一臂皆無此理妄説也盖如今之合蟬)¶