火(師古曰凡言便殿便室便坐者皆非正大之處所以/就便安也園者於陵上作之既有正寢以象平生正)¶
(殿又立便殿為休息閑宴之處耳説者不曉其意乃解/云便殿便室皆是正名斯大惑矣尋石建韋𤣥成孔光)¶
(等傳其義可知/便讀如本字)上素服五日五月丁亥太皇太后崩秋¶
八月有星孛于東方長竟天閩越王郢攻南越遣大行¶
王恢將兵出豫章大司農韓安國出㑹稽擊之未至越¶
人殺郢降兵還¶
元光元年(臣瓉曰以長星/見故為元光)冬十一月初令郡國舉孝廉¶
各一人(師古曰孝謂善事父母/者廉謂清潔有廉隅者)衞尉李廣為驍騎將軍¶