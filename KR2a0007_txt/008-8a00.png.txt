發興調關東輕車鋭卒(師古曰調亦選也鋭利也/言其勇利也調音徒釣反)選郡¶
國吏三百石伉健習騎射者皆從軍(師古曰伉强/也音口浪反)御史¶
大夫田廣明為祁連將軍(應劭曰祁連匈奴中山名也/諸將分部廣明值此山因以)¶
(為號也師古曰/祁音上夷反)後將軍趙充國為蒲類將軍(應劭曰蒲/類匈奴中)¶
(海名也在敦煌北晋灼曰匈奴/傳有蒲類澤師古曰晋説是也)雲中太守田順為虎牙¶
將軍及度遼將軍范明友前將軍韓增凡五將軍兵十¶
五萬騎校尉常惠持節護烏孫兵咸擊匈奴¶
三年春正月癸亥皇后許氏崩戊辰五將軍師發長安¶