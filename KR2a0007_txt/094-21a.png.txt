以備胡胡騎入代句注邊𤇺火通於甘泉長安數月漢¶
兵至邊匈奴亦逺塞(師古曰逺離/也音于萬反)漢兵亦罷後嵗餘文¶
帝崩景帝立而趙王遂廼隂使於匈奴呉楚反欲與趙¶
合謀入邊漢圍破趙匈奴亦止自是後景帝復與匈奴¶
和親通闗市給遺單于遣翁主如故約終景帝世時時¶
小入盗邊無大宼武帝即位明和親約束厚遇闗市饒¶
給之匈奴自單于以下皆親漢往來長城下漢使馬邑¶
人聶翁壹(師古曰姓聶名壹/翁者老人之稱也)閒闌出物與匈奴交易(孟/康)¶