董仲舒以為孛者惡氣之所生也謂之孛者言其孛孛¶
有所妨蔽闇亂不眀之貎也北斗大國象後齊宋魯莒¶
晉皆弑君(師古曰文十四年齊公子商人弑其君舍十/六年宋人弑其君杵臼十八年襄仲殺惡及)¶
(視莒弑其君庶其宣二年/晉趙穿攻靈公於桃園)劉向以為君臣亂於朝政令¶
虧於外則上濁三光之精五星贏縮變色逆行甚則為¶
孛北斗人君象孛星亂臣類簒殺之表也星傳曰魁者¶
貴人之牢又曰孛星見北斗中大臣諸侯有受誅者一¶
曰魁為齊晉夫慧星較然在北斗中天之視人顯矣(師/古)¶