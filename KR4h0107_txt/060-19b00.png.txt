剉蘖染黄絲黄絲歴亂不可治我昔與君始相値爾時¶
自謂可君意結帶與君言死生好惡不相置(一作結帶/與君同死)¶
(生好惡不/擬相棄置)今日見我顔色衰意中索寞(一作/錯漠)與先異還¶
君金(一作/玉)釵玳瑁簪不忍見之(一作/此)益愁思¶
君不見蕣華不終朝須臾奄冉零落銷盛年妖艷浮華¶
輩不久亦當詣塚頭一去無還期千秋萬嵗無音詞孤¶
魂㷀㷀空隴間獨魄徘徊遶墳基但聞風聲野鳥吟豈¶
憶平生盛年時為此令人多悲悒君當縱意自熈怡¶