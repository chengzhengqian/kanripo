詩品(巳見/)¶
謝氏家録云康樂每對惠連輙得佳語後在永嘉西堂¶
思詩竟日不就寤寐間忽見惠連即成池塘生春草故¶
常云此語有神助非吾語也(詩/品)¶
謝康樂為文直於情性尚於作用不顧辭彩而風流自¶
然彼清景當中天地秋色詩之量也卿雲從風舒巻萬¶
狀詩之變也不然何以得其格髙其氣正其體真其貎¶
古其詞深其才婉其徳宏其調逸其聲諧哉(皎然/詩評)¶