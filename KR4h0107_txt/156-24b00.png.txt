益部耆舊傳曰王忳字少林詣京師於客邸見諸生病¶
甚困生謂忳曰腰下有金十斤願以相與乞收藏尸骸¶
未問姓名呼吸因絶忳賣金一斤以給棺絮九斤置生¶
腰下後署大度亭長到亭日有馬一疋至亭中其日大¶
風有一繡被隨風来後忳騎馬突入金彦父見曰得真¶
盗矣忳説得狀又取被示之彦父悵然曰被馬俱止卿¶
有何隂徳忳具説𦵏諸生事彦父曰此吾子也遣迎彦¶
䘮金具存民謡之曰信哉少林世為遇飛被走馬與鬼¶