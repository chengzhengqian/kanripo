秋風入牕裏羅帳起飄颺仰頭看明月寄情千里光¶
别在三陽初望還九秋暮惡見東流水終年不西顧¶
　　　冬歌十七首¶
淵冰厚三尺素雪覆千里我心如松栢君情復何似¶
塗澀無人行冒寒往相覔若不信儂時但看雪上跡¶
寒鳥依高樹枯林鳴悲風為歡顦顇盡那得好顔容¶
夜半冒霜來見我輒怨唱懷冰闇中倚已寒不䝉亮¶
躡履步荒林蕭索悲人情一唱泰始樂枯草銜花生¶