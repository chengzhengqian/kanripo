危弦斷客心虛彈落驚禽新秋百慮淨獨夜九愁深枯¶
蓬唯逐吹墜葉不歸林如何悲此曲坐作白頭吟¶
　崔信明(青州益都人彊記美文章隋大業中為堯城/令竇建徳僣號招之不屈去隱太行山唐貞)¶
　　(觀六年詔拜興/勢丞遷秦川令)¶
　　　送金敬陵入蜀(敬疑/作竟)¶
金門去蜀道玉壘望長安豈言千里逺方尋九折難西¶
上君飛盖東歸我挂冠猿聲出峽斷月彩落江寒從今¶
與君别花月幾新殘¶