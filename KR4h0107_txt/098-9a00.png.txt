　重光儲后宣制義也¶
赫赫重光明明二聖帝作儲述禮和樂正中衢置樽髙¶
堂懸鏡其酌不窮其明逾盛德音孔昭民胥攸詠明明¶
二聖赫赫重光風神灑落容止汪洋瞻彼談扇載抑載¶
揚何斯天辯如圭如璋顔閔函席游夏升堂以卿以士¶
惟公惟王思媚儲后顧哉樂康芃芃黍苗隂雨膏之詵¶
詵纓冕儲王導之道之以禮齊之以仁禮則探聖言則¶
窮神訓于四國覃于萬民¶