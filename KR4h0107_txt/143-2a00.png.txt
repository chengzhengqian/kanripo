　　　次張誘世作詩¶
北逰太漠外來登蓬萊闕紫雲構靈宫香煙何鬱欎美¶
哉洛廣休久在論道位羅併真人座齊觀白龍邁離式¶
四人用何時共觧帶有懐披襟友欣欣髙晨㑹¶
　　　次許玉斧作詩¶
逰觀竒山峙潄濯滄流清遥覩蓬萊間屹屹(一作/巘巘)衝霄¶
冥五芝被絳巖四階植琳瓊紛紛靈華散晃晃煥神庭¶
從容七覺外任我攝天生自足方寸裏何用白龍榮¶