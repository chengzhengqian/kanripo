錯陳鏞磬柷敔翕如並奏使藝林之士因詩考人因人¶
論世得以繹祖述之淵源第古今之優劣獵皇王之菁¶
華而窮性術之變化也豈不偉哉明興詩人承宋元餘¶
習頗乏遠調𢎞治間北地李先生獻吉始以唐風為天¶
下倡一時人士宗之文體一振焉及其敝也株守名家¶
矜其學歩千金享帚斯不遠覽之過爾余故謂先生是¶
編之集大有功于雅道云承事郎河中張四維撰¶