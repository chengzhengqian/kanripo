書何解三秋意¶
　　　劉博士江丞朱從事同顧不值作詩云爾¶
故人篤乆要新知從暮室﨑嶇枉道過邂逅幽人出心¶
期不㑹面懐之成首疾向夕敞山扉臨窻玩餘帙蜘蛛¶
正網户落花紛入膝浸淫水上風蔽虧霞中日良辰一¶
携手住坐無儔匹劉侯務屬書江生勤下筆朱君博辭¶
理去去追名實是顧一參差何能更蓬蓽吾人少拘礙¶
得性便遊逸方欲俟褰裳相從懽道術¶