長公曽一仕壯節忽失時杜門不復出終身與世辭仲¶
理歸大澤髙風始在兹一往便當已何為復狐疑去去¶
當奚道世俗久相欺擺落悠悠談請從余所之¶
有客常同止趣舍邈異境一士長獨醉一夫終年醒醒¶
醉還相笑發言各不領規規一何愚兀傲差若穎寄言¶
酣中客日沒燭當炳(一作/秉)¶
故人賞我趣挈壺相與至班荆坐松下數斟已復醉父¶
老雜亂言觴酌失行次不覺知有我安知物為貴悠悠¶