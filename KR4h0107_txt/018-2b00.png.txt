　　　　鄭白渠歌¶
　　(史記曰韓聞秦好興事欲罷之毋令東伐廼令水/工鄭國間説秦令鑿涇水自中山西邸瓠口為渠)¶
　　(並北山東注洛溉舄鹵之地四萬餘頃因名曰鄭/國渠漢書曰太始二年趙中大夫白公復奏穿渠)¶
　　(引涇水首起谷口尾入櫟陽注渭中袤二百里溉/田四千五百餘頃名曰白渠民得其饒歌之曰)¶
田於何所池陽谷口(孔五切/下同)鄭國在前白渠起後舉鍤¶
如雲決渠為雨涇水一石其泥數斗(古音/主)且溉且糞長¶
我禾黍衣食京師億萬之口¶
　　　　潁川歌¶