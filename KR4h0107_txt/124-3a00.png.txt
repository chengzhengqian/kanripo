上少室童子向蓬萊逍遥聞四㑹倐忽度三災¶
無名萬物始有道百靈初寂絶乘丹氣𤣥明上玉虛三¶
元隨建節八景逐迴輿赤鳳來銜璽青烏入獻書壞机¶
仍成机枯魚還作魚栖心浴日館行樂止雲墟¶
凝真天地表絶想(一作/相)寂寥前有象猶虛豁忘形本自¶
然開經壬子世(一作/嵗)值道甲申年逥雲隨舞曲流水逐¶
歌弦石髓香如飯芝房脆似蓮停鸞讌瑶水歸路上鴻¶
天¶