停車小苑外下渚長橋前澁菱迎擁楫平荷直葢船殘¶
絲繞折藕芰葉映低蓮遥望芙蓉影只言水底然¶
昨夜鳥聲春驚鳴動四隣今朝梅樹下定有詠花人流¶
星浮酒泛粟瑱繞杯脣何勞一片雨唤作陽臺神¶
逍遥遊桂苑寂絶到(藝文/作想)桃源狹石分花逕長橋映水¶
門管聲驚百鳥人衣香一園定知歡未足横琴坐石根¶
三春冠葢聚八節管弦遊石險松横植巖懸澗竪流小¶
橋飛斷岸髙花出迥樓定須催十酒將來宴五侯¶