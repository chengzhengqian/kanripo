巖間度月華流彩映山斜暈逐連城璧輪隨出塞車唐¶
蓂遥合影秦桂逺分花欲驗盈虚理(一作/駛)方知道路賒¶
　　　洛陽道¶
曾城啟旦扉上路滿春暉栁影縁溝合槐花夾岸飛蘇¶
合彈珠罷黄間負翳歸紅塵暮不息相看連騎稀¶
　　　梅花落¶
芳樹映雪(一作/雲)野發早覺寒侵落逺香風急飛多花逕¶
深周人歎初摽魏帝指前林邉城少灌木折此自悲吟¶