　　　落葉¶
早秋驚落葉飄零似客心翻飛未肯下猶言惜故林¶
　　　贈蔡君¶
疇昔同幽谷伊爾遷喬木赫奕盛靑紫討論窮簡牘(闕/)¶
　岑德潤(南陽人父之敬博渉文史雅有辭筆/德潤有父風位中軍吳興王記室)¶
　　　雞鳴篇¶
鐘響應繁霜晨雞錦臆張簾逈猶侵露枝髙巳映光排¶
空下朝掲奮翼上花塲雨晦思君子關開脫孟嘗既得¶