天地悠長人生若忽茍非知命安保旦夕思與君子窮¶
年卒嵗優哉逍遥幸無隕越(叶俞/芮切)如何君子超將逺邁¶
(叶力/制切)我情願闗我言願結心之憂矣良以忉怛¶
君子交有義不必常相從天地有明理逺近無異同三¶
仁不齊迹貴在等賢蹤衆鳥羣相追鷙鳥獨無雙何必¶
相呴濡江海自可容願各保遐心有緣復来東¶
　阮徳如(陳留志名曰阮侃字徳如尉氏人魏衛尉卿/阮共之子有俊才而飭以名理風儀雅潤與)¶
　　(嵇康為友仕/至河南太守)¶