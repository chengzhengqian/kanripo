雲生曉靄靄花落夜霏霏問余何意别答言倦遊歸徒¶
勞易水布空負洛陽衣懐金無人别抱玉遂成非安得¶
乆留滯商山饒白薇¶
君留朱門裏我至廣江濆城髙望猶見風多聼不聞流¶
蘋方繞繞落葉向(一作/尚)紛紛無由得共賞山川間白雲¶
　　　同栁呉興烏亭集送栁舍人¶
河陽一悵望南浦送將歸雲山離晻曖花霧共依霏流¶
連百舌哢下上陽禽飛桂舟無淹枻玉軫有離徽願君¶