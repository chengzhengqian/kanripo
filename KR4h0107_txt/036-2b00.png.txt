厥鎮伊何實幹心膂文教内輔武功外禦淮方未靖帝¶
曰攸序公于出征奄有南浦¶
南海既賔爰戢干戈桃林釋駕天馬婆娑象齒南金来¶
格皇家絕音協徽宇宙告和¶
𤣥綱峻極天罔既紘文武方升允兹兼𢎞峩峩髙夏有¶
肅其凉公侯戾止騄驥龍驤善問如林在會鏘鏘¶
祝融御節火正緝熙凱風徘徊萬物欣時秩秩初筵薄¶
言在兹嘉福介祜萬夀無期¶