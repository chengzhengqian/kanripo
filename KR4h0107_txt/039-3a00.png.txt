出閶闔髙歩追許由振衣千仞岡濯足萬里流¶
荆軻飲燕市酒酣氣益震哀歌和漸離謂若傍無人雖¶
無壯士節與世亦殊倫髙眄邈四海豪右何足陳貴者¶
雖自貴視之若埃塵賤者雖自賤重之若千鈞¶
主父宦不達骨肉還相薄買臣困樵採(善作/採樵)伉儷不安¶
宅陳平無産業歸來翳負郭長卿還成都壁立何寥廓¶
四賢豈不偉遺烈光篇籍當其未遇時憂在填溝壑英¶
雄有迍邅由來自古昔何世無竒才遺之在草澤¶