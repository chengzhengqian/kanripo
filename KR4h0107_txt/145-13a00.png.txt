淫濫敷訓胄子必歌九徳故能情感七始化動八風自¶
雅聲寖微溺音騰沸秦燔樂經漢初紹復制氏紀其鏗¶
鏘叔孫定其容與於是武徳興乎髙祖四時廣於孝文¶
雖摹韶夏而頗襲秦舊中和之響閴其不還暨武帝崇¶
禮始立樂府總趙代之音撮齊楚之氣延年以曼聲協¶
律朱馬以騷體製歌桂華雜曲麗而不經赤鴈羣篇靡¶
而非典河間薦雅而罕御故汲黯致譏於天馬也至宣¶
帝雅頌詩效鹿鳴邇及元成稍廣淫樂正音乖俗其難¶