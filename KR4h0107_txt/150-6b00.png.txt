淹少以文章顯晚節才思微退云為宣城太守時罷歸¶
始泊禪靈寺渚夜夢一人自稱張景陽謂曰前一匹錦¶
相寄今可見還淹探懐中得數尺與之此人大恚曰那¶
得割截都盡顧見丘遲謂曰餘此數尺既無所用以遺¶
君自爾淹文章躓矣(南史本傳○與詩品/所載小異故併録之)¶
團扇二篇江則假象見意班則貌題直書至如出入君¶
懷袖動揺微風發常恐秋節至凉飈奪炎熱㫖婉詞正¶
有㓗婦之節但此兩對亦可以掩映江生江生詩曰畵¶