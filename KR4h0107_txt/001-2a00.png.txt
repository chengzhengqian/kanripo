四維八埏眇難極驅光逐影窮水域璇宫夜静當軒織¶
桐峯文梓千尋直伐梓作器成琴瑟清歌流暢樂難極¶
滄湄海浦來棲息¶
　　　擊壤歌¶
　　(帝王世紀曰帝堯之世天下太和百姓無事有八/九十老人擊壤而歌○風土記壤以木為之前廣)¶
　　(後鋭長三四寸形如屐臘節童少以為戲分部如/摘博藝經云長尺四闊三寸将戲先側一壤于地)¶
　　(遙于三四十歩以手中壤擊/之中者為上古野老戲也)¶
日出而作日入而息鑿井而飲耕田而食帝何力於我¶