齊楚磐石貴韓吳異姓王俱乘早朝罷相隨出建章喧¶
呼驚里閈呌咷駭康莊皁騶同隼擊青槖(用以/盛印)似鷹揚¶
掖門南北逺複道東西長旛旗爭絡繹官騎鬰相望微¶
風生棨傳輕雨潤帷裳油衣分競道小葢列成行八舍¶
便繁宻五營輿服光迴車避司𨽻俄軒揖内郎况余白¶
屋士自依(一作/休)卑路傍日月雖臨照仄陋難明揚早榮¶
羞日及晚知慙豫章徒抱凌雲志終愧摩天翔安能久¶
淪辱圖南㑹有方¶