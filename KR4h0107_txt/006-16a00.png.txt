　　　柳下惠誄¶
　　(列女傳柳下惠死門人將誄之妻曰將誄夫/子之徳耶則二三子不如妾知之也乃誄曰)¶
夫子不伐(叶扶/廢反)兮夫子之不竭(叶去/例反)兮夫子之信誠而¶
與人無害(叶假/憇反)兮柔屈從俗不强察(叶子/例反)兮䝉耻救民¶
徳彌大(叶徒/帝反)兮雖遇三黜終不弊兮豈弟君子永能厲¶
兮嗟呼惜哉乃下世兮庶幾遐年今遂逝兮嗚呼哀哉¶
䰟神泄(叶私/吏反)兮夫子之諡宜為惠兮¶
　¶