　　(雙呉音呼緒為紵疑白緒即白紵也南齊書樂志/曰白紵歌周處風土記云呉黃龍中童謡云行白)¶
　　(者君追汝句驪馬後孫權征公孫淵浮海乗舶舶/白也今歌和聲猶云行白紵焉樂府解題曰古詞)¶
　　(盛稱舞者之美宜及芳時為樂其譽白紵曰質如/輕雲色如銀製以為袍餘作巾袍以光軀巾拂塵)¶
　　(唐書樂志曰梁武帝令沈約效其辭為四時/白紵歌今中原有白紵曲辭㫖與此全殊)¶
輕軀徐起何洋洋高舉兩手白鵠翔宛若龍轉乍低昂¶
凝停善睞容儀光如推若引留且行隨世而變誠無方¶
舞以盡神安可忘晉世方昌樂未央質如輕雲色如銀¶
愛之遺誰贈佳人制以為袍餘作巾袍以光軀巾拂塵¶