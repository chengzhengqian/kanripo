　稔謨明之效不著候人之譏巳彰大雅含𢎞量包山¶
　藪加以待接彌優欵眷逾昵與運籌之謀厠讌私之¶
　歡綢繆之㫖有同骨肉其為知已古人㒺喻昔聶政¶
　殉嚴遂之顧荆軻慕燕丹之義意氣之間糜軀不悔¶
　雖微達節謂之可庻然茍曰有情孰能不懷故委身¶
　之日夷險以之事與願違當忝外役遂去左右收迹¶
　府朝葢本同末異楊朱興哀始素終𤣥墨翟垂涕分¶
　乖之際咸可歎慨致感之途或迫於兹亦奚必臨路¶