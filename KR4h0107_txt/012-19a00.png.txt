　　(漢元帝後宫既多不得常見乃使畵工圖其貌按/圖召幸宫人皆賂畵工昭君自恃其貌獨不與乃)¶
　　(惡圖之及後匈奴入朝選美人配之昭君之圖當/行及入辭光彩射人悚動左右天子方重信外國)¶
　　(悔恨不及窮按其事畵工有杜陵毛延夀/弃市籍其貲財昭君在胡作詩以怨思云)¶
秋木萋萋其葉萎黃有鳥處山集于苞桑養育毛羽形¶
(一作/儀)容生光既得升雲上遊曲房離宫絶曠身體摧藏¶
志念抑沈不得頡頏雖得委食心有徊徨我獨伊何來¶
(一作/改)往變常翩翩之鷰逺集西羌髙山峩峩河水泱泱¶
父兮母兮道里悠長鳴呼哀哉憂心惻傷¶