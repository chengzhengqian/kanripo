四氣代謝懸景運周别如俯仰脱若三秋昔我初遷朱¶
華未晞今我旋止素雪云飛¶
俯降千仞仰登天阻風飄蓬飛載離寒暑千仭易陟天¶
阻可越昔我同袍今永乖别¶
子好芳草豈忘爾貽繁華將茂秋霜悴之君不垂眷豈¶
云其誠秋蘭可喻桂樹冬榮¶
絃歌蕩思誰與銷憂臨川慕思何為(去/聲)泛舟豈無和樂¶
㳺非我隣誰忘泛舟愧無榜(音逬又/音謗)人¶