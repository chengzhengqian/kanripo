　　(亦曰泰山吟行䘮歌崔豹古今註曰薤露蒿里並/哀歌也本出田横門人横自殺門人傷之為作悲)¶
　　(歌言人命奄忽如薤上露易晞滅也亦謂人死䰟/魄歸於蒿里故有二章至孝武時李延年乃分二)¶
　　(章為二曲薤露送王公貴人蒿里送士/大夫庶人使挽柩者歌之亦呼為挽歌)¶
薤上露何易晞露晞明朝更復落人死一去何時歸¶
　　　　蒿里曲¶
蒿里誰家地聚歛䰟(一作/精)魄無賢愚鬼伯一何相催促¶
人命不得少踟蹰¶
　　　　雞鳴(此曲前後辭不相屬葢采詩入樂合而/成章耶抑有錯簡紊誤也後多放此)¶