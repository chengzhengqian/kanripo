親覩盛世復何求¶
　　　雍離篇¶
雍士多離心荆民懷怨情二凶不量徳搆難稱其兵王¶
人銜朝命正辭糾不庭上宰宣九伐萬里舉長旌樓船¶
掩江濆駟介飛重英歸徳戒後夫賈勇尚先鳴逆徒既¶
不濟愚智亦相傾霜鋒未及染鄢郢忽已清西川無潛¶
鱗北渚有奔鯨凌威致天府一戰夷三城江漢被美化¶
宇宙歌太平惟我東郡民曾是深推誠¶