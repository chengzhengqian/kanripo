謁帝東堂剖符南征天子命我車服以榮何以潤之徳¶
被蒼生何以濟之威振羣城却愚以化崇賢以仁鳳舒¶
其翮龍濯其鱗憶彼荒藪莫敢不賔雖云舊邦其命維¶
新¶
卞和南金終始一色顯允君子窮達一徳𢎞仁厲道物¶
究其極古賢受爵循墻䖍恭今哲居貴履盈如冲接新¶
以化愛舊以豐隆此嚶鳴惇彼谷風¶
忠至寵加孝至榮集内崇南芬外清名邑煒煒棠棣夐¶