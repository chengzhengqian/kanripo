世貴不羈遭難能解紛功成恥(善作/不)受賞髙節卓不羣¶
臨組不肯&KR1303;對珪寧肯分連璽曜前庭比之猶浮雲¶
濟濟京城内赫赫王侯居冠葢䕃四術朱輪竟長衢朝¶
集金張館暮宿許史廬南鄰擊鐘磬北里吹笙竽寂寂¶
揚子宅門無卿相輿寥寥空宇中(一作/内)所講在𤣥虗言¶
論準宣尼辭賦擬相如悠悠百世後英名擅八區¶
皓天舒白日靈景耀神州列宅紫宫裏飛宇若雲浮峨¶
峨髙門内藹藹皆王侯自非攀龍客何為歘來游被褐¶