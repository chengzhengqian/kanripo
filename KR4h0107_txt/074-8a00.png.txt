　　(古今樂録曰梁天監十一年冬武帝改西曲製江/南上雲樂十四曲江南弄七曲一曰江南弄二曰)¶
　　(龍笛曲三曰採蓮曲四曰鳯笙曲五曰採菱曲六/曰遊女曲七曰朝雲曲又沈約作四曲一曰趙瑟)¶
　　(曲二曰秦筝曲三曰陽春曲四/曰朝雲曲亦謂之江南弄云)¶
　　　江南弄(古今樂録曰江/南弄三洲韻)¶
　和云陽春路娉婷出綺羅¶
衆花雜色滿上林舒芳耀緑垂輕隂連手躞蹀舞春心¶
舞春心臨歳腴中人望獨踟蹰¶
　　　　龍笛曲¶