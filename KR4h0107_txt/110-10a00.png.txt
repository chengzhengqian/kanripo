架嶺承金闕飛橋對石梁竹宻山齋冷荷開水殿香山¶
花臨舞席水影照歌牀(闕/)¶
　徐孝克(陵之弟性至孝能談𤣥理尤精意佛教宣/帝時為國子祭酒陳亾入隋授國子博士)¶
　　　仰同令君攝山棲霞寺山房夜坐六韻¶
戒壇青石路靈相紫金峯影盡皈依鴿餐迎守䕶龍晨¶
朝宣寳偈寒夜歛踈鐘雞蘭静含握仁智獨從容五禪¶
清慮表七覺蕩心封願言于此處携手屢相逢¶
　　　仰和令君¶