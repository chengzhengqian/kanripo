　　　侍宴宣猷堂應令¶
副君徳將聖陳王才掞天歸來宴平樂置酒對林泉鑪¶
香雜山氣殿影入池漣艶舞時移節新歌屢上絃聼曲¶
慙廻顧思經徒欲眠¶
　　　侍宴宣猷堂湘東王應令¶
陳王驂駕反副后西園遊並命登飛閣列坐對芳洲桂¶
巖逢暮序菊水值窮秋竹逕簫聲發桐門琴曲愁(一作/幽)¶
徒奉文成誦空知思若抽¶