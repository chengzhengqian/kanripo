陶淵明閑情賦必有所自乃出張衡同聲歌云邂逅承¶
際㑹偶得充後房情好新交接飂慓若探湯願思為莞¶
蓆在下蔽匡牀願為羅衾幬在上衛風霜(西溪叢語○/丹鉛餘錄曰)¶
(張衡定情賦曰思在靣而為鉛華兮/恨離塵而無光陶淵明閑情賦祖之)¶
心存忠義身處閑逸情真景真事真意真㡬於十九首¶
矣但氣差緩耳至其工夫精宻天然無斧鑿痕迹又有¶
出於十九首之表者盛唐諸家風韻皆出此(詩/譜)¶
陶彭澤詩如絳雲在霄舒巻自如(敖器之/詩評)¶