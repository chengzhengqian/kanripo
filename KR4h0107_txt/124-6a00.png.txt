屬國征戍久離居陽闗音信絶復踈願得魯連飛一箭¶
持寄思歸燕將書渡遼本自有將軍寒風蕭蕭生水紋¶
妾驚甘泉足烽火君訝漁陽少(一作/多)陣雲自從將軍出¶
細柳蕩子空牀難獨守盤龍明鏡餉秦嘉辟惡生香寄¶
韓夀春分燕來能㡬日二月蠶眠不復久(玉臺作/不能食)洛陽¶
遊絲百丈連黃河春氷千片穿桃花顔色好如馬榆筴¶
新開巧似錢蒲桃一杯千日醉無事九轉學神仙定取¶
金丹作㡬服能令華表得千年¶