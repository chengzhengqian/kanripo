　　　徐勉迎客送客曲¶
古者宴客有迎客送客曲亦猶祭祀有迎神送神也梁¶
徐勉迎客曲云絲管列舞曲陳含聲未奏待嘉賔羅絲¶
管陳舞席歛袖嘿唇迎上客送客曲云袖繽紛聲委咽¶
餘曲未終髙駕别爵無算景巳流空紆長袖客不留徐¶
勉在梁為賢臣其為吏部日宴客酒酣有求詹事者勉¶
曰今宵且可談風月其嚴正而又藴藉如此江左風流¶
宰相豈獨謝安王儉邪¶