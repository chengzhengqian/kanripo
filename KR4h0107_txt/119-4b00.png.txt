客從逺方來相隨歌且笑自有燉煌樂不減安陵調¶
　　　涼州樂歌二首¶
逺遊武威郡遥望姑臧城車馬相交錯歌吹日縱橫¶
路出玉門關城接龍城坂但事絃歌樂誰道山川逺¶
　　　𢷬衣(詩話/補遺)¶
長安城中秋夜長佳人錦石𢷬流黃香杵紋砧知近逺¶
傳聲逓響何淒涼七夕長河爛中秋明月光蠮螉塞邉¶
絶候鴈鴛鴦樓上望天狼¶