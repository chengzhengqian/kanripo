來時仙道多駕煙乗雲駕龍鬱何蓩蓩遨遊八極乃到¶
崑崙之山西王母側神仙金止玉亭來者為誰赤松王¶
喬乃徳旋之門樂共飲食到黄昏多駕合坐萬嵗長宜¶
子孫¶
遊君山甚為真磪䃬砟硌爾自為神乃到王母臺金堦¶
玉為堂芝草生殿傍東西廂客滿堂主人當行觴坐者¶
長壽遽何央長樂甫始宜孫子常願主人增年與相守¶
(右三曲魏/晉樂所奏)¶