然樂為此𤣥雲歌韶盡至韻存真音辭無邪¶
　　上元夫人歌歩𤣥之曲¶
　　(上元夫人道君弟子也亦𤣥古以來得道總統其/真籍亞扵龜臺金母所降之處多使侍女相聞以)¶
　　(為賔/侣焉)¶
昔渉𤣥真道騰歩登太霞負笈造天闗借問太上家忽¶
過紫㣲垣真人列如麻淥景清飈起雲葢映朱葩蘭宫¶
敞珠闕碧空起(藝文作/室啟)璚沙丹臺結空構暐曄生光華¶
飛鳳踶甍峙燭龍倚委蛇玉胎來綘芝九色紛相拏挹¶