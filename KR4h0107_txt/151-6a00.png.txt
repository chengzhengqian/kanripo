桂枝風遂使叢臺夜月明滿牀空當時嘆以為佳(何氏/語林)¶
　　　蕭慤¶
袁奭等俱渉學有文詞荀仲舉蕭慤工於賦詠慤曽秋¶
夜賦詩其兩句云芙蓉露下落楊柳月中疎為知音所¶
賞(北齊文/苑傳)¶
邢子才曰蕭仁祖之文可謂雕章間出昔潘陸齊軌不¶
襲建安之風顔謝同聲遂革太元之氣自漢逮晉情賞¶
猶自不諧河北江南意製本應相詭¶