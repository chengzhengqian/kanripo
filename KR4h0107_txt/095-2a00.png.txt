光景斜漢宫横梁照采虹春情寄栁色鳥語出梅中氛¶
氲閨裏思逶迤水上風落花徒入戸何解妾牀空¶
　　　望秋月¶
河漢東西隂清光此夜出入帳華珠被斜筵照寳瑟霜¶
慘庭上蘭風鳴簷下橘獨見傷心者孤燈坐幽室¶
　　　落花¶
綠葉生半長繁英早自香因風亂胡蝶未落隠鸝黄飛¶
來入斗帳吹去上牙牀非是迎冬質寜可值秋霜¶