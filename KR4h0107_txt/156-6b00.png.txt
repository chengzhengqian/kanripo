也其曰舜登大禹石夷之野又可證禹生石紐村之事¶
此皆有禆於經史又不但為脩辭之助而已(丹鉛/餘録)¶
　　　邊孝先¶
續漢書邊韶字孝先以文學知名教授數百人韶口辯¶
曽晝假卧弟子嘲之曰邉孝先腹便便嬾讀書但欲眠¶
韶潜聞之應時對曰邉為姓先為字腹便便五經笥但¶
欲眡思經事寐與周公通夢坐與孔子同意師而可嘲¶
出何典記¶