歌曰鬱陶乎予心楚謡曰名余曰正則雖詩體未全然¶
是五言之濫觴也逮漢李陵始著五言之目矣古詩𦕈¶
邈人世難詳推其文體固是炎漢之製非衰周之倡也¶
自王揚枚馬之徒詞賦競爽而吟詠靡聞從李都尉迄¶
班媫妤將百年間有婦人焉一人而巳詩人之風頓巳¶
缺喪東京二百載中惟有班固詠史質木無文降及建¶
安曹公父子篤好斯文平原兄弟鬰為文棟劉楨王粲¶
為其羽翼次有攀龍托鳳自致於屬車者葢将百計彬¶