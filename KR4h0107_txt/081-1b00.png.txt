桂潭連菊岸桃李暎成蹊石文如濯錦雲飛似散珪橈¶
度菱根反船去荇枝低颿隨迎雨燕鼔逐伺潮雞¶
　　　早發龍巢(詩彚作劉/瑱者非)¶
征人喜放溜曉發晨陽隈初言前浦合定覺近洲開不¶
疑行舫動唯㸔逺樹來還瞻起漲岸稍隠陽雲臺¶
　　　夜宿栢齋¶
燭暗行人静簾開雲影入風細雨聲遲夜短更籌急能¶
下班姬淚復使倡樓泣况此客遊人中宵空佇立¶