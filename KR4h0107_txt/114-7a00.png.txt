鯨燈落花殊未盡虬水銀箭莫相催非是神女期河漢¶
别有仙姬入吹臺未眠解著同心結欲醉那堪連理杯¶
後宫不惬茱萸芳夜夜爭開蘇合房寳釵翠鬢還相似¶
朱脣玉靣非一行新人未語言如澀新寵無前判不臧¶
願奉更衣蘭麝氣恐君馬到自驚香¶
　　　梅花落(文苑英華作徐陵今從玉/臺樂府作江總下篇同)¶
臘月正月早驚春衆花未發梅花新可憐芬芳臨玉臺¶
朝攀晩折還復開長安少年多輕薄兩兩共唱梅花落¶