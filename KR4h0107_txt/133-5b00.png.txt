草平氣冷咽笳聲將軍獻凱入藹藹風雲生¶
　　　入郴江¶
仗節遵嚴㑹揚舲泝急流征塗非白馬水勢類黄牛跳¶
波鳴石磧濺沫擁沙洲岸迴槎倒轉灘長船却浮縁崖¶
頻斷挽挂壁屢移鈎還憶青絲騎東方來上頭¶
　　　渡北河¶
連旌映溆浦疊鼔拂沙(一作/河)洲桃花長新浪竹箭下奔¶
流塞雲臨逺艦胡風入陣樓劍㧞蛟將出驂驚黿欲浮¶