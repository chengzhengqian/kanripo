明信之德感人神譬諸禴祭在西隣¶
行葦之微猶勿踐寧惟血氣無身剪聖人之心微而顯¶
千里之應出言善况遂豚魚革前典¶
春酸夏苦冬有宜筐筥錡釡備糗馳逡廵揖讓詔司儀¶
卑髙制節明等差君臣之序正在斯¶
日月光華風四塞規饗有序儀不忒匪天私梁乃佑德¶
光被四表自南北長世綴旒爲下國¶
　　　雍雅(三曲/)¶