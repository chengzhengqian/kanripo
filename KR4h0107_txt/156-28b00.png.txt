　　　韻語紀物産(見譚苑/醍醐)¶
余常愛晉宋人以韻語紀物産如郭璞爾雅賛山海經¶
賛王㣲藥草賛之類皆質而工其原出於逸周書火浣¶
布數語今彚書於後　火澣之布入火不滅布則火色¶
垢則布色出火而振之皎然凝乎雪(周書説/火浣布)日南有野¶
女羣不見夫其狀晶且白偏體無衣襦(唐䝉博/物記)三㢘大¶
實實不在三(雖名三㢘其/實在四五枝)食之多汁味酸且㫖藏之尤¶
好與衆果相參(陳祁暢/異物志)苹之依水猶卉植地靡見其布¶