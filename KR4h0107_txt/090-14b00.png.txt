春花競玉顔俱折復俱攀細腰宜窄衣長釵巧挾鬟洛¶
橋初度燭青門欲上關中人應有望上客莫前還¶
　　　詠美人看畵應令(和簡/文)¶
欲知畵能巧喚取真來映並出似分身相看如照鏡安¶
釵等踈宻著領俱周正不解平城圍誰與丹青競¶
　　　奉和藥名詩(簡文元帝皆/有藥名詩)¶
英玉牧荆楚聼訟出池臺督郵稱蝗去亭長説烏來行¶
塘朱鷺響當道赤帷開馬鞭聊寫賦竹葉暫傾杯¶