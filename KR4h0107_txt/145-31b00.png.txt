夫任用無方故情文異尚譬如錢體為圓鈎形為曲箸¶
則尚直屏則成方大匠之家器飾雜出要其格度不過¶
總心機之妙應假刀銛以成功耳至於衆工小技擅巧¶
分門亦自力限有涯不可彊也姑陳其目第而為言郊¶
廟之詞荘以嚴戎兵之詞壮以肅朝㑹之詞大以雝公¶
讌之詞樂而則夫其大義固如斯巳深瑕重絫可得而¶
言崇功盛徳易夸而乏雅華䟽彩㑹易淫而去質干戈¶
車革易勇而亡警靈節韶光易采而成靡葢觀於大者¶