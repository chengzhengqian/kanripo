駐車憑險岸飛葢厯平湖菊寒花稍發蓮秋葉漸枯向¶
浦低行鴈排空轉噪烏若將君共賞何處減城隅¶
　　　浴温湯泉(聲偶作劉/邈詩非也)¶
驪岫猶懷土新豐尚有家神井堪消疹温泉足蕩邪紫¶
苔生石岸黃沫擁金沙振衣殊未已翻能停使車¶
　　　清歌發¶
扇中通曼臉曲裏奏陽春久應迷座客何啻起梁塵¶
　馬元熙(字長明河間人敬徳之子少傳父業兼長文/藻以通直待詔文林館武平中授皇太子孝)¶