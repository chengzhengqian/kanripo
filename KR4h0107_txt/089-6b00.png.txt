　　(累遷左民尚書廣州刺史徵為秘書監復/為呉興太守為政清靜民吏懐之感疾卒)¶
　　　江南曲¶
汀洲採白蘋日暖江南春洞庭有歸客瀟湘逢故人故¶
人何不返春花復應(一作/將)晩不道新知樂祗言行路逺¶
　　　長門怨¶
玉壺夜愔愔應門重且深秋風動桂樹流月揺輕隂綺¶
簷清露溽(一作/滴)網戸思蟲吟歎息下蘭閤含愁奏雅琴¶
何由鳴曉佩復得抱宵衾無復金屋念豈照長門心¶