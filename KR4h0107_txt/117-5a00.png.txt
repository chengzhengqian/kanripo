　　　又答張君祖¶
遥望華陽嶺紫霄籠三辰瓊巖朗璧室玉潤灑靈津丹¶
谷挺樛樹季穎奮暉薪融飈衝天籟逸響互相因鸞鳳¶
翔迴儀虬龍灑飛鱗中有沖漠士耽道玩妙均髙尚凝¶
𤣥寂萬物息自賓棲峙遊方外超世絶風塵翹想睎眇¶
蹤矯歩尋若人咏嘯舍之去榮麗何足珍濯志八解淵¶
遼朗豁冥神研幾通微妙遺覺忽忘身居士成有黨顧¶
盻非疇親借問守常徒何以知反真¶