　　　三月三日率爾成章¶
麗日屬元巳年芳具在斯開花已匝樹流嚶復滿枝洛¶
陽繁華子長安輕薄兒東出千金堰西臨鴈鶩陂遊絲¶
應空轉髙楊拂地垂綠幘文照耀紫燕光陸離清晨戱¶
伊水薄暮宿蘭池象筵鳴寶瑟金瓶泛羽巵寧憶春蠶¶
起日暮桑欲萎長袂屢巳拂雕胡方自炊愛而不可見¶
宿昔减容儀且當忘情去歎息獨何為¶
　　　織女贈牽牛¶