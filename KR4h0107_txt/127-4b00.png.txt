茫茫實宇宙與善定慿虚大夫傷魯道君子念殷墟程¶
卿既開國安平遂徙居詎能從小隱終然遊太初¶
直城風日羙平陵雲霧除來徃金張館弦歌許史閭鳳¶
臺迎弄玉河陽送婕妤五馬遥相問䨇童來夾車¶
託情忻六學遊目愛三餘覆局能懸記看碑觧暗䟽詎¶
嘗遊魏冉那時説范雎池水朝含墨流螢夜聚書¶
興雲榆莢晚燒薙杏花初滮池侵黍稷谷水播菑畬六¶
月蟬鳴稲千金龍骨渠含風揺古度防露動林於(古度/樹名)¶