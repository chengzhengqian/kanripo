飄飄映車幕出没望連旗度雲還翊陣逥風即送師峽¶
路沙如月山峯石似眉村桃拂紅粉岸柳被青絲錦城¶
遥可望迴鞍念此時¶
　　　侍從徐國公殿下軍行¶
八風占陣氣六甲候兵韜置府仍張幕麾軍即秉旄長¶
旗廣臨武烽火照成臯巡寒重挾纊酌水勝單醪陣後¶
雲逾直兵深星轉髙電燄驅龍馬山精鏤寳刀塞逈翻¶
榆葉闗寒落鴈毛既得從神武何須念久勞¶