漫漫秋夜長烈烈北風涼展轉不能寐披衣起彷徨(藝/文)¶
(作/徉)彷徨忽已久白露沾我裳俯視清水波仰㸔明月光¶
天漢回西流三五正縱横草蟲鳴何悲孤鴈獨南翔鬱¶
鬱多悲思綿綿思故鄉願飛安得翼欲濟河無梁向風¶
長歎息斷絕我中腸¶
西北有浮雲亭亭如車盖惜哉時不遇適與飄風㑹吹¶
我東南行行行至吳㑹吳㑹非我鄉安得乆留滯棄置¶
勿復陳客子常畏人¶