　　　贈王僧辨(朱超/)¶
故人總連率方舟下漢池玉節交横映金鐃前後吹聚¶
圖匡漢業傾産救韓危昔時明月夜䕃羽切髙枝冲天¶
勢已逺控地力先疲各言獻捷後幾處泣生離¶
　　　别劉孝先(朱超道○詩彚/作何遜者非)¶
疲痾積未瘳伏枕倦長愁復念夜分首江上值徂秋隂¶
凝變逺色落葉泛寒流繁霜積曉纜輕氷繞夜舟曳裾¶
出兎苑引領望龍樓勿念經臺側無爲戚情遊¶