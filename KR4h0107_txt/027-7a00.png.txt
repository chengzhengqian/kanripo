當復離别涉路險且夷思慮益惆悵淚下沾裳衣¶
　　　七哀詩¶
丁年難冄遇富貴不重来良時忽一過身體為土灰冥¶
冥九泉室漫漫長夜臺身盡氣力索精魂靡所能(今本/作迴)¶
嘉殽設不御㫖酒盈觴杯出壙望故鄉但見蒿與莱¶
　　　隱士¶
四皓濳南岳老莱竄河濵顔回樂陋巷許由安賤貧伯¶
夷餓首陽天下歸其仁何患處貧苦但當守明真¶