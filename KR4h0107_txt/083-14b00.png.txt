丹瓶龍芻汗奔血照握乃夜光盈車非玉屑細栁空葳¶
蕤水萍終委絶黄符若可挹長生永昭晢¶
　　　和陸慧曉百姓名¶
建都望淮海樹闕表衡稽井榦風雲出栢梁星漢齊皇¶
王臨萬宇惠化覃黔黎言士服仁義宿昔秉華圭庸賢¶
起幽谷欽言非象犀端委康國步偃息召邦擕舉政方¶
分策易紀粲金泥伊余沐嘉幸由是别園畦曾㣲涓露¶
答光景遂雲西方隨煉丹子薄暮矯行迷¶