諧無俗調所說聖人篇或有數斗酒閒飲自懽然我寔¶
幽居士無復東西縁物新人惟舊弱毫多所宣情通萬¶
里外形迹滯江山君其愛體素來㑹在何年¶
　　五月旦作和戴主簿¶
虗舟縱逸棹回復遂無窮發歲始俛仰星紀奄將中南¶
窓罕悴物北林榮且豐神淵寫時雨晨色奏景風既來¶
孰不去人理固有終居常待其盡曲肱豈傷沖遷化或¶
夷險肆志無窊隆即事如巳髙何必升華嵩¶