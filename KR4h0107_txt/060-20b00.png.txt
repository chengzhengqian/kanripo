蓬首亂鬂不飾簪徒飛輕埃舞空帷粉筐黛器靡復遺¶
自生留世苦不幸心中惕惕恒懐悲¶
春禽喈喈旦暮鳴最傷君子憂思情我初辭家從軍僑¶
榮志溢氣干雲霄流浪漸冉經三齡忽有白髪素髭生¶
今暮臨水㧞已盡明日對鏡復已盈但恐羇死為鬼客¶
客思寄滅生空精每懐舊鄉野念我舊人多悲聲忽見¶
過客問何我寧知我家在南城答云我曾居君鄉知君¶
遊宦在此城我行離邑已萬里今方羇役去逺征來時¶