　　　武舞辭¶
天眷横流宅心𤣥聖祖功宗徳重光襲映我皇恭已誕¶
膺靈命宇外斯燭域中咸鏡悠悠率土時惟保定微微¶
動植莫違其性仁豐庶物施洽羣生海寧洛變契此休¶
明雅宣茂烈頌紀英聲鏗鍠鐘鼓掩抑簫笙歌之不足¶
舞以禮成鑠矣王度緬邁千齡¶
　已上樂章詩彚云祖珽作按隋書樂志祖珽上書論¶
　樂於文宣之時至武成時始定四郊宗廟三朝之樂¶