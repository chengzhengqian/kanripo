或曰不勝也之子是必有殃后乃取其子以歸曰以為¶
余子誰敢殃之子長成人幕動折橑斧斫斬其足遂為¶
守門者孔甲曰嗚呼有疾命矣夫乃作破斧之歌實始¶
為東音禹行功見塗山之女禹未之遇而廵省南土塗¶
山氏之女乃令其妾待(一作/候)禹于塗山之陽女乃作歌¶
歌曰候人兮猗實始作為南音周公及召公取風焉以¶
為周南召南周昭王親將征荆辛餘靡長且多力為王¶
右還反渉漢梁敗王及蔡公抎於漢中辛餘靡振王北¶