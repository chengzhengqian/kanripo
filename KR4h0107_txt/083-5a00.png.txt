發地多竒嶺干雲非一状合沓共隠天參差互相望鬱¶
嵂構丹巘崚嶒起青嶂勢隨九疑髙氣與三山壯¶
即事既多美臨眺殊復竒南瞻儲胥觀西望昆明池山¶
中咸可悦賞逐四時移春光發隴首秋風生桂枝¶
多值息心侣結架山之足八解鳴澗流四禪隐巖曲窈¶
㝠終不見蕭條無可欲所願從之遊寸心於此足¶
君王挺逸趣羽斾臨崇基白雲隨玉趾青霞襍桂旗淹¶
留訪五藥顧步佇三芝於焉仰鑣駕歳暮以為期¶