圃昔為萬乗君今為丘中土感彼雍門言悽愴哀今(五/臣)¶
(作/徃)古¶
秋風吐商氣蕭瑟掃前林陽鳥(五臣/作烏)收和響寒蟬無餘¶
音白露中(五臣/作朝)夜結木落柯條森朱光馳北陸浮景忽¶
西沉顧望無所見唯覩松柏隂肅肅髙桐枝翩翩棲孤¶
禽仰聽離鴻鳴俯聞蜻蛚吟哀人易感傷觸物増悲心¶
丘隴日已逺纏綿彌思深憂來令髮白誰云愁可任裵¶
徊向長風淚下沾衣襟¶