(唐宋/遺史)¶
誌公嘗畵鹿負鞍走山中詩云兩角女子綠衣裳却也¶
越太行趍君王一止之月必銷亡後祿山亂葢兩角即¶
鹿鹿即祿女子即安字太行山名一止之月果正月敗¶
亡(同/上)¶
　(苕溪漁隱曰余觀誌公十二時頌自非深悟上乘同/佛知見豈能作此語也是時逹磨猶未西来誌公已)¶
　(明此理所謂先得我心之所同然者誌公沒於天監/十三年而逹磨以普通八年至金陵由此之魏傳佛)¶
　(心印禪宗方興近世學佛者往往忽此頌而勿觀葢/貴耳而賤目也余嘗手書此頌置之座右朝夕味之)¶