于之軰雖才或淺深珪璋足用自中朝貴𤣥江左彌盛¶
因談餘氣流成文體是以世極迍邅而辭意夷㤗詩必¶
柱下之㫖歸賦乃漆園之義䟽故知文變染乎世情興¶
廢繫乎時序原始以要終雖百世可知也自宋武愛文¶
文帝彬雅秉文之徳孝武多才英采雲構自明以下文¶
理替矣爾其縉紳之林霞蔚而飈起王袁聨宗以龍章¶
顔謝重葉以鳳采何范張沈之徒亦不可勝也葢聞之¶
於世故畧舉大較暨皇齊馭寳運集休明太祖以聖武¶