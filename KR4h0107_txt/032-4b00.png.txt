　　　飲馬長城窟行(一作青青/河邉草篇)¶
青青河邉草悠悠萬里道草生在春時逺道還有期春¶
至草不生期(一作/泣)盡歎無聲感物懐思心夢想發中情¶
夢君如鴛鴦比翼雲間翔既覺寂無見曠如參與商夢¶
君結同心比翼遊北林既覺寂無見曠如商與參河洛¶
自用固不如中岳安回流不及返浮雲徃自還悲風動¶
思心悠悠誰知者懸景無停居忽如馳駟馬傾耳懐音¶
響轉目淚雙墮生存無會期要君黄泉下¶