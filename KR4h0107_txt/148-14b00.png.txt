又曰寧律不諧不使句弱用字不工不使語俗此庾開¶
府之所長也然有意於為詩也至於淵眀則所謂不煩¶
䋲削而自合者雖然巧於斧斤者多疑其拙窘於檢括¶
者輙病其放孔子曰寗武子其智可及也其愚不可及¶
也淵眀之拙與放豈可為不知者道哉道人曰如我按¶
指海印發光汝暫舉心塵勞先起説者曰若以法眼觀¶
無俗不真若以世眼觀無真不俗淵眀之詩要當與一¶
邱一壑者共之耳¶