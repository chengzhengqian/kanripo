惟徳罔射協同本支百世永保厥功¶
　馬援(字文淵扶風茂陵人為漢伏波将軍征交趾縁/海而進隨山刋道千餘里十八年軍至始平之)¶
　　(封新息侯後征/武陵蠻卒於軍)¶
　　　武溪深行¶
　　(崔豹古今註云武溪深馬援為南征之所/作援門生袁寄生善吹笛援作歌以和之)¶
滔滔武溪一何深鳥飛不度獸不敢(古今註/作能)臨嗟哉武¶
溪(古今註/有兮字)多毒淫¶
　梁鴻(字伯鸞平陵人家貧而尚節介隱居覇陵山中/後居吳臯伯通舎之於家鴻潜避著書十餘篇)¶