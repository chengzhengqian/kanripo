是北竄居休氣而四塞在光華而兩旦是以雨施作觧¶
是以風行唯涣周之文武洪基光宅天下文思千載克¶
聖咸熙七百在我應期實昊天有成命惟四方其訓之¶
運平後親之俗時亂先踈之雄踰桂林而驅象濟弱水¶
而承鴻既浮干吕之氣還吹八律之風錢則都内貫朽¶
倉則常平粟紅火中寒暑乃退年和一風一雨聽鐘磬¶
念封疆聞笙竽思蓄聚瑶琨篠簜既從恠石鉛松即序¶
長樂善馬成廐水衡黃金為府¶