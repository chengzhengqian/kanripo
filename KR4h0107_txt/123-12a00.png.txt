月色當秋夜斜暉映薄帷上弦如半璧初魄似蛾眉渡¶
雲光忽駛中天影更遲髙陽懷許掾對此益相思¶
　　　和殷廷尉嵗暮¶
嵗晚悲窮律他鄉念索居寂寞灰心盡摧殘生意餘産¶
空交道絶財殫密親踈空悲趙壹賦還著虞卿書¶
　　　看闘雞¶
躞蹀始横行意氣欲相傾妬敵金芒起猜羣芥粉生入¶
塲疑挑戰逐退似追兵誰知函谷下人去獨開城¶