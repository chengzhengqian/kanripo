　　　和潁川公秋夜(英華作庾信初/學作上官儀)¶
泬寥空色逺葉黃凄序變洞浦落遵鴻長飈送巢燕千¶
秋流夕景百籟含宵囀峻雉聆金柝曾臺切銀箭¶
　　　詠畫屛風詩二十五首¶
俠客重連鑣金鞍被桂條細塵鄣路起驚花亂眼飄酒¶
醺人半醉汗濕馬全驕歸鞍畏日晚争路上河橋¶
浮橋翠葢擁平旦雍門開石崇迎客至山濤載妓來水¶
紋恒獨轉風花直亂逥誰能惜紅袖寧(一作/迎)用捧金杯¶