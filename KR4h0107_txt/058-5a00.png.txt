我别所期期在三五夕圓景早巳滿佳人殊(五臣/作猶)未適¶
即事怨暌擕感物方悽慼孟夏非長夜晦明如嵗隔瑶¶
華未堪折蘭苕已屢摘路阻莫贈問云何慰離析搔首¶
訪行人引領冀良覿¶
　　廬陵王墓下作¶
曉月發雲陽落日次朱方含悽泛廣川灑淚眺連岡眷¶
言懐君子沈痛切中腸道消結憤懣運開申悲凉神期¶
恒若存徳音初不忘徂謝易永久松柏森已行延州協¶