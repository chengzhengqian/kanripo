最正蕭之所取如此可以知其所飬矣(譚苑/醍醐)¶
李太白曰詩之興作兆基邃古唐歌虞詠始載典謨商¶
頌周雅方陳金石然後研志緣情二京彌甚含毫瀝思¶
魏晉彌繁李都尉鴛鴦之詞纏綿巧妙班婕妤霜雪之¶
句發越清迥平子桂林理在文外伯喈翠鳥意盡行間¶
河朔人物王劉為首稱洛陽才子潘左為先覺乃若子¶
建之牢籠羣彦士衡之藉甚當時並文苑之羽儀詩人¶
之龜鑑¶