欽定四庫全書¶
　古詩紀巻一百三十四　　明　馮惟訥　撰¶
隋第五¶
　崔仲方(字不齊博陵安平人仕周為司玉大夫武帝/下齊城授儀同進爵范陽縣侯隋受禪位上)¶
　　(開府煬帝時進位大將軍禮部/尚書出為上郡信都二郡太守)¶
　　　奉和周趙王詠石¶
玉䋲隨月落金碑映日鮮入江疑濯錦出峽似開蓮文¶
馬河西瑞兵符濟北篇會逐靈槎上還歸天漢邊¶