悽留子言眷眷浮客心迴塘隠艫栧逺望絶形音¶
靡靡即長路戚戚抱遥悲悲遥但自弭路長當語(五臣/作問)¶
誰行行道轉逺去去情彌遲昨發浦陽汭今宿浙江湄¶
屯雲蔽曾嶺驚風湧飛流零雨潤墳澤落雪灑林丘浮¶
氛晦崖巘積素惑原疇曲汜薄停旅(五臣/作依)通川絶行舟¶
臨津不得濟佇楫阻風波蕭條洲渚際氣色少諧和西¶
瞻(五臣/作矚)興游歎東睇起悽歌積憤成疢痗無萱将如何¶
　　代古(一作擬客/從逺方來)¶