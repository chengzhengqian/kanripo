　　　破鏡詩¶
　　(古今詩話曰陳太子舍人徐徳言尚叔寳妹樂昌/公主陳政衰謂妻曰國破必入權豪家儻情緣未)¶
　　(斷尚冀相見乃破一照人分其半約他日以正月/望日賣於都市及陳亡其妻果為楊越公得之徳)¶
　　(言流離辛苦僅能至京遂以正月望日訪於都市/有蒼頭賣半照者大髙其價人皆笑之徳言直引)¶
　　(至其居出半照以合之仍題詩云云公主得詩悲/泣不食素因詰之公主以實對於是召徳言至還)¶
　　(其妻後歸江/南終老云)¶
鏡(一作照/下同)與人俱去鏡歸人未歸無復姮娥影空留明¶
月輝¶