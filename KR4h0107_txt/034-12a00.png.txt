　　　飲酒樂¶
飲酒湏飲多人生能幾何百年湏受樂莫厭管弦歌¶
　　　董逃行(以下/六言)¶
和風習習薄林柔條布葉垂隂鳴鳩拂羽相尋倉庚喈¶
喈弄音感時悼逝傷心○日月相追周旋萬里倐忽幾¶
年人皆冉冉西遷盛時一徃不還慷慨乖念悽然○昔¶
為少年無憂常恡秉燭夜遊翩翩宵征何求于今知此¶
有由但為老去年遒○盛固有衰不疑長夜㝠㝠無期¶