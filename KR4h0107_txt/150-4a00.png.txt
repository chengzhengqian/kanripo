太宗文帝六歳能屬文髙祖驚其早就不之信也及于¶
御前面試辭咏甚羙髙祖嘆曰此吾家之東阿也(梁/書)¶
簡文六歳能屬文讀書十行俱下辭藻艷發雅好賦詩¶
然文傷輕靡時號宫體(南/史)¶
簡文寒夕詩云雪花無有蔕氷鏡不安臺又詠月云飛¶
輪了無轍明鏡不安臺後人以為詩讖謂無蔕者是無¶
帝不安臺者臺城不安輪無轍者以邵陵名綸空有赴¶
援名也(同/上)¶