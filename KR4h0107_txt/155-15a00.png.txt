能慮死亡此豈非所謂應焚棄之詩乎方是時曹爽事¶
多違法而璩為爽長史切諌其失如此所謂百一者庶¶
幾百分有一補於爽也而爽卒不悟以及於禍或謂以¶
百言為一篇者以字數而言也或謂百者數之終一者¶
數之始士有百行終始如一者以士行而言也然皆穿¶
鑿之説何足論哉後何遜亦有擬百一體所謂靈輒困¶
桑下於陵拾李螬其詩一百十字恐出於或者之説然¶
璩詩毎篇字數各不同第不過四十字爾(丹陽/集)¶