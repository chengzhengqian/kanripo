陋故楊賜號為驩兠蔡邕比之俳優其餘風遺文葢蔑¶
如也自獻帝播遷文學蓬轉建安之末區宇方輯魏武¶
以相王之尊雅愛詩章文帝以副君之重妙善辭賦陳¶
思以公子之豪下筆琳琅並體貌英逸故俊才雲蒸仲¶
宣委質於漢南孔璋歸命於河北偉長從宦於青土公¶
幹狥質於海隅徳璉綜其斐然之思元瑜展其翩翩之¶
樂文蔚休伯之儔子俶徳祖之侣傲雅觴豆之前雍容¶
袵席之上灑筆以成酣歌和墨以藉談笑觀其時文雅¶