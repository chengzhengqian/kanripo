行百里者半於九十¶
服亂以勇治亂以智事之計也立傅以行教少以學義¶
之經也(風雅逸篇曰此全與古詩體裁不同姑依/本文有詩曰字錄之戰國䇿注作諺語)¶
大武逺宅不渉(威武之大者逺安定/之不必渉其地也)¶
木實繁者披其枝披其枝者傷其心大其都者危其國¶
尊其臣者卑其主(註云非必逸詩古/有此語耳披褫也)¶
樹徳莫如滋除害莫如盡(註云泰誓樹徳務滋除惡務/本一本作書云此亦見左傳)¶
(然本文/非詩也)¶