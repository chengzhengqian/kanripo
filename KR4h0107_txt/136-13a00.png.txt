鞍拂柱白赭汗類塵紅滅沒徒留影無因圖漢宫¶
　　　卧痾喜霽開扉望月簡宫内知友¶
秋雨移弦望疲痾倦苦辛忽對荆山璧委照越吟人髙¶
髙侵地鏡皎皎徹天津色麗班姬箧光潤洛川神輪輝¶
池上動桂影隙中新懐賢雖不見忽似暫參辰¶
　　　别蔡參軍¶
人世多飄忽溝水易西東今日歡娛盡何年風月同悲¶
生萬里外恨起一杯中性靈如未失南北有征鴻¶