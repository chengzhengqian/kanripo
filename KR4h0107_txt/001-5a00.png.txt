　　　五子歌(五章/)¶
　　(夏書大康尸位以逸豫滅厥徳黎民咸貳乃盤游/無度畋于有洛之表有窮后羿因民弗忍距于河)¶
　　(厥弟五人御其母以從徯于洛之/汭五子咸怨述大禹之成以作歌)¶
皇祖有訓民可近不可下民惟邦本本固邦寧予視天¶
下愚夫愚婦一能勝予一人三失怨豈在明不見是圖¶
予臨兆民懔乎若朽索之馭六馬為人上者奈何不敬¶
訓有之内作色荒外作禽荒甘酒嗜音峻宇雕墻有一¶
于此未或不亡¶