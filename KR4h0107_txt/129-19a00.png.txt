百川乃宗巨海衆星是仰北辰九州攸同禹跡四海合¶
德堯臣朝陽栖于鳴鳳靈畤牧于般麟雲玉葉而五色¶
月金波而兩輪凉風迎時北狩小暑戒節南巡山無藏¶
於紫玉地不愛于黃銀雖南征而北怨實西略而東賔¶
既永清于四海終有慶于一人¶
定律零陵玉管調鍾始平銅尺龍門之下孤桐泗水之¶
濵鳴石河靈于是讓珪山精所以奉璧滌九川而賦稅¶
乘三危而納錫北里之禾六穗江淮之茅三脊可以玉¶