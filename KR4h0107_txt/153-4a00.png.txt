祀歌七始華始肅倡和聲而以今文在治忽近於傅㑹¶
以予考之此言聲律音詠是一類事但漢書注不注七¶
始之義今之切韻宫商角徴羽之外又有半商半徴葢¶
牙齒舌喉唇之外有深喉淺喉二音此即所謂七始詠¶
詠即韻也汗簡𨽻古七始作夾始葢古文七作恭恭與¶
夾相近而誤尤可驗史氏之説為是由此言之切韻之¶
法自舜世巳然不起於西域胡僧又可知予特表出之¶
(孟康云七始者天地四時人也/此説乃意料之言  丹鉛閏錄)¶