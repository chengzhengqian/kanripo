　　　四愁詩(并序/)¶
　張衡不樂乆處機宻陽嘉中出爲河間相時國王驕¶
　奢不遵法度又多豪右并兼之家衡下車治威嚴能¶
　内察屬縣姦猾行巧刼皆宻知名下吏收捕盡服擒¶
　諸豪俠遊客悉惶懼逃出境郡中大治爭訟息獄無¶
　繫囚時天下漸弊鬱鬱不得志爲四愁詩效屈原以¶
　美人爲君子以珍寳為仁義以水深雪雰為小人思¶
　以道術爲報貽於時君而懼讒邪不得以通其辭曰¶