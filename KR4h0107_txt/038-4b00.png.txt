儲皇之選實簡惟良英英朱鸞来自南岡曜藻崇正𤣥¶
冕丹裳如彼蘭蕙載採其芳¶
藩岳作鎮輔我京室旋反桑梓帝弟作弼或云國宦(五/臣)¶
(作/官)清塗攸失吾子洗然恬淡自逸¶
廊廟惟清俊乂是延擢應嘉舉自國而遷齊轡羣龍光¶
讃納言優游省闥珥筆華軒¶
昔余與子繾綣東朝雖禮以賔情通友僚嬉娱絲竹撫¶
鞞舞韶脩日朗月携手逍遥¶