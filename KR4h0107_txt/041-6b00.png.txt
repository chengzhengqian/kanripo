　而後長號覩絲而後㱆欷哉是以仰惟先情俯覽今¶
　遇感存念亡觸物増眷易曰書不盡言言不盡意然¶
　則書非盡言之器言非盡意之具矣况言有不得至¶
　於盡意書有不得至於盡言邪不勝猥懣謹貢詩一¶
　篇抑不足以揄揚𢎞美亦以攄其所抱而已若公肆¶
　大惠遂其厚恩錫以咳唾之音慰其違離之意則所¶
　謂咸池酬於北里夜光報於魚目諶之願也非所敢¶
　望也諶死罪死罪¶