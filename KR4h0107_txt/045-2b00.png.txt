　　九日閒居(并序/)¶
　余閒居愛重九之名秋菊盈園而持醪靡由空服九¶
　華寄懷於言¶
世短意常多斯人樂久生日月依辰至舉俗愛其名露¶
淒暄風息氣澈天象明徃燕無遺影來鴈有餘聲酒能¶
祛百慮菊為制頽齡如何蓬廬士空視時運傾塵爵恥¶
虗罍寒華徒自榮歛襟獨閒謡緬焉起深情棲遲固多¶
娛淹留豈無成¶