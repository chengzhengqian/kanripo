　褚澐(字士洋河南陽翟人初爲縣令/清慎可紀仕至湘東王府參軍)¶
　　　詠柰(藝文作/褚湮)¶
成都貴素質酒泉稱白麗紅紫奪夏藻芬芳掩春蕙映¶
日照新芳叢林抽晚蒂誰謂重三珠終焉競八桂不讓¶
圜丘中粲潔華庭際¶
　　　賦得蟬¶
避雀芳(一作/喬)枝裏飛空華殿曲天寒響屢嘶日暮聲愈¶
促繁吟如欲盡長韻還相續飲露非表清輕身易知足¶