以類推矣¶
詩貴先合度而後工拙縱横格軌各具風雅繁欽定情¶
本之鄭衛生年不滿百出自唐風王粲從軍得之二雅¶
張衡同聲亦合關雎諸詩固自有工醜然而並驅者託¶
之軌度也¶
夫詞士輕偷詩人忠厚不訪漢魏古意猶存故蘇子之¶
戒愛景光少卿之厲崇明徳規善之辭也魏武之悲東¶
山王粲之感鳴鸛子恤之辭也甄后致頌於延年劉妻¶