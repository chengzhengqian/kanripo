以為奇作又曷嘗以難解為工哉(韻語/陽秋)¶
仲長統曰垂露成幃張霄成幄沆瀣當餐九陽代燭葢¶
取無情之物作有情用也自後竊取其意者甚多張志¶
和則云太虚為室明月為燭王康琚則云華條當圜屋¶
翠葉代綺牎吳均則云綠竹可充食女蘿可代裙劉伶¶
則云日月為扄牖八荒為庭衢皆是意也李義山無題¶
詩云春蠶到死絲方歇蠟炬成灰淚始乾此又是一格¶
今效此體為俚語小詞傳於世者甚多不足道也(同/上)¶