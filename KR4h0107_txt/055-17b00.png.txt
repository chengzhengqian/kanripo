悠悠何詎央琴瑟時未調改絃當更張矧乃治天下此¶
要安可忘¶
　　　臨髙臺篇¶
臨髙臺望天衢飄然輕舉凌太虚携列子超帝鄉雲衣¶
雨帶乗風翔肅龍駕㑹瑤臺清暉浮景溢蓬萊濟西海¶
濯洧盤佇立雲嶽結幽蘭馳迅風遊炎州願言桑梓思¶
舊遊傾霄葢靡電旌降彼天塗頽窈冥辭仙族歸人羣¶
懷忠抱義奉明君任窮達隨所遭何為逺想令心勞¶