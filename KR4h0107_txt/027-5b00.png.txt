　　　駕出北郭門行¶
駕出北郭門馬樊不肯馳下車步踟蹰(一作/躑躅)仰折枯楊¶
枝顧聞丘林中噭噭有悲啼借問啼者出何為乃如斯¶
親母舍我歿後母憎孤兒饑寒無衣食舉動鞭捶施骨¶
消肌肉盡體若枯樹皮臧我空室中父還不能知上冡¶
察故處存亡永别離親母何可見淚下聲正嘶棄我于¶
此間窮厄豈有貲傳告後代人以此為眀規¶
　　　琴歌¶