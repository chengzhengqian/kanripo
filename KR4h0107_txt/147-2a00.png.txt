漢武帝栢梁臺成詔羣臣能為七言者乃得上坐有曰¶
總領天下誠難治有曰和撫四夷不易哉有曰三輔盗¶
賊天下危有曰盜阻南山為民災有曰外家公主不可¶
治是時君臣宴樂相為警誡猶有三代之風後世以詩¶
諷諫獲罪者可勝嘆哉(同/上)¶
漢高祖武帝之作則星漢囘天苞符出水自然成章者¶
也又如上棟下宇易橧營之制而締搆之葢取諸大壯¶
於後世者乎(竹林/詩品)¶