克紹官渡由白馬僵屍流血被原野賊衆如犬羊王師¶
尚寡沙塠傍風飛揚轉戰不利士卒傷今日不勝後何¶
望土山地道不可當卒勝大㨗震冀方屠城破邑神武¶
遂章¶
　　　　舊邦¶
　　(改漢翁離為舊邦言曹公勝袁紹/於官渡還譙收藏死亾士卒也)¶
舊邦蕭條心傷悲孤魂翩翩當何依遊士戀故涕如摧¶
兵起事大令願違傳求親戚在者誰立廟置後魂來歸¶