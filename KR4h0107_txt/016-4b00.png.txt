　　(一曰豔歌羅敷行崔豹古今註曰邯鄲女子姓秦/名羅敷為邑人千乗王仁妻仁後為趙王家令羅)¶
　　(敷出採桑於陌上趙王登臺見而悅之因飲酒欲/奪之羅敷乃彈筝作陌上桑之歌以自眀焉樂府)¶
　　(解題曰古詞言羅敷採桑為使君所邀/羅敷盛誇其夫以拒之與前說不同)¶
日出東南隅照我秦氏樓秦氏有好女自名爲羅敷羅¶
敷善蠶桑採桑城南隅靑絲爲籠係桂枝爲籠鈎頭上¶
倭墮髻耳中眀月珠緗綺爲下裙紫綺爲上襦行者見¶
羅敷下擔捋髭鬚少年見羅敷脫㡌著帩頭耕者忘其¶
犂鋤者忘其鋤來歸相怒怨但坐觀羅敷(一/解)使君從南¶