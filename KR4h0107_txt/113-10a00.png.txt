金風起燕觀翠竹夾梁池翻花疑鳳下颺水似龍移帶¶
露依深葉飄寒入勁枝聊因萬籟響詎待伶倫吹¶
　　　賦得山中翠竹¶
脩竹映巖垂來風異夾池複澗藏髙節重林隠勁枝雲¶
生龍未上花落鳳將移莫言棲嶰谷伶倫不復吹¶
　　　賦得梅林輕雨應教¶
梅樹耿長虹芳林散輕雨蜀郡隨仙去陽臺帶雲聚飄¶
花更濯枝潤石還侵柱詎得零陵燕隨風時共舞¶