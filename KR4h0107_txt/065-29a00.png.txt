念日行不遇道逢播掿郎查滅衣服壞白肉亦黯瘡¶
歔欷闇中啼斜日照帳裏無油何所苦但使天明爾¶
黄絲咡素琴汎彈弦不斷百弄任郎作唯莫廣陵散¶
思歡不得来抱被空中語月沒星不亮持底明儂緒¶
詐我不出門冥就他儂宿鹿轉方相頭丁倒欺人目¶
歡但且還去遺信相參伺契兒向髙店須㬰儂自来¶
欲行一過心誰我道相憐摘菊持飲酒浮華著口邊¶
語我不遊行常常走巷路敗橋語方相欺儂那得度¶