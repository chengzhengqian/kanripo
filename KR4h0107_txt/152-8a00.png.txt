建安之作全在氣象不可尋枝摘葉靈運之詩已是徹¶
首尾成對句矣是以不及建安也¶
顔不如鮑鮑不如謝文中子獨取顔非也¶
擬古惟江文通最優擬淵明似淵明擬康樂似康樂擬¶
左思似左思擬郭璞似郭璞獨擬李都尉一首不似西¶
漢耳¶
雖謝康樂擬鄴中諸子之詩亦氣象不類至於劉𤣥休¶
擬行行重行行等篇鮑明逺代君子有所思之作仍是¶