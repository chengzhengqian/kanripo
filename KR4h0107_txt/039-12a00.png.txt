朝霞迎白日丹氣臨暘(善作/湯)谷翳翳結繁雲森森散雨¶
足輕風摧勁草凝霜竦髙木密葉日夜疎叢林森如束¶
疇昔歎時遲晚節悲年促歲暮懷百憂將從季主卜¶
昔我資章甫聊以適諸越行行入幽荒歐(五臣/作甌)駱從祝¶
髮窮年非所用此貨將安設瓴甋夸璵璠魚目笑明月¶
不見郢中歌能否居然别陽春無和者巴人皆下節流¶
俗多昏迷此理誰能察¶
朝登魯陽闗狹路峭且深流澗萬餘丈圍木數千尋咆¶