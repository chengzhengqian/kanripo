　　遊赤石進㠶海¶
首夏猶清和芳草亦未歇水宿淹晨暮隂霞屢興沒周¶
覽倦瀛壖况乃凌窮髪川后時安流天呉静不發揚帆¶
採石華掛席拾海月溟漲無端倪虚舟有超越仲連輕¶
齊組子牟眷魏闕矜名道不足適已物可忽請附任公¶
言終然謝夭伐¶
　　登江中孤嶼¶
江南倦歷覽江北曠周旋懷新道轉廻尋異景不延亂¶