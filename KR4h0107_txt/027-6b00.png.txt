燕丹養勇士荆軻為上賔圗擢盡匕首長驅西入秦素¶
車駕白馬相送易水津漸離擊筑歌悲聲感路人舉坐¶
同咨嗟嘆氣若青雲¶
　　　襍詩二首¶
臨川多悲風秋日苦清凉客子易為戚感(一作/對)此用哀¶
傷攬衣起躑躅上觀心與房三星守故次明月未收光¶
雞鳴當何時朝晨尚未央還坐長歎息憂憂安可忘¶
我行自凛秋季冬乃来歸置酒髙堂上友朋集光輝念¶