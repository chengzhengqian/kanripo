我連枝樹與子同一身昔爲鴛與鴦今爲參與辰昔者¶
常相近邈若胡與秦惟念當乖離恩情日以新鹿鳴思¶
野草可以喻嘉賔我有一尊酒欲以贈遠人願子畱斟¶
酌叙此平生親¶
結髪爲夫妻恩愛兩不疑歡娛在今夕燕婉及良時征¶
夫懷往路起視夜何其(音/基)參辰俱已沒去去從此辭行¶
役在戰塲相見未有期握手一長歎淚為生别滋努力¶
愛春華莫㤀歡樂時生當復來歸死當長相思(玉臺新/詠作畱)¶