儻湮滅後人不見故未敢輕議之今指知決紕繆者畧¶
舉一兩端以為誡詩云有鷕雉鳴又曰雉鳴求其牡毛¶
傳亦曰鷕雌雉聲又云雉之朝雊尚求其雌鄭𤣥注月¶
令亦云雊雄雉鳴潘岳賦曰雉鷕鷕以朝雊是則混雜¶
其雄雌矣詩云孔懐兄弟孔甚也懐思也言甚可思也¶
陸機與長沙顧母書述從祖弟士璜死乃言痛心㧞腦¶
有如孔懐心既痛矣即為甚思何故言有如也觀其此¶
意當謂親兄弟為孔懐詩云父母孔邇而呼二親為孔¶