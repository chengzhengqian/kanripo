蛾月漸成光燕姬戲小堂胡舞開春閣鈴盤出步廊起¶
龍調節奏(一作/鼔)却鳯㸃笙簧樹交臨舞席荷生夾妓航¶
竹宻無分影花疎有異香舉杯聊轉笑歡兹樂未央¶
　　　去丹陽尹荆州二首¶
驂駕乘駟馬謁帝朝承明分符蒞閩越終然慙勵精(闕/)¶
　　　又¶
副君垂奨盻仁慈穆且敦終朝陪北閣清夜侍西園降¶
貴深知已寧思食椹㤙未嘗辭晝室誰忍去轘轅(闕/)¶