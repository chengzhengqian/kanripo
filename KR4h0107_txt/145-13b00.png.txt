也如此暨後郊廟惟雜雅章辭雖典文而律非䕫曠至¶
于魏之三祖氣爽才麗宰割辭調音靡節平觀其北上¶
衆引秋風列篇或述酣宴或傷羈戍志不出於淫蕩辭¶
不離於哀思雖三調之正聲實韶夏之鄭曲也逮於晉¶
世則傅𤣥曉音創定雅歌以詠祖宗張華新篇亦充庭¶
萬然杜䕫調律音奏舒雅荀朂改懸聲節哀急故阮咸¶
譏其離聲後人驗其銅尺和樂精妙固表裏而相資矣¶
故知詩為樂心聲為樂體樂體在聲瞽師務調其器樂¶