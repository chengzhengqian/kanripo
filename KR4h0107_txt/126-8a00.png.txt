鍾鼎族江東(集作/南)三百年寳刀仍世載琱戈本舊傳緑¶
紱紆槐綬黃金飾侍蟬地建忠臣國家開孝子泉自能¶
枯木潤足得流水圓以君承祖武諸侯無間然青衿已¶
對日童子即論天潁隂珠玉麗河陽脂粉妍名髙六國¶
共價重十城連辯足觀秋水文堪題馬鞭逥鸞抱書字¶
别鶴繞琴弦擁旄裁甸服垂帷非被邉静亭空繫馬閒¶
烽直起煙不廢披書案無妨坐釣船茂陵忽多病淮陽¶
實未痊侍醫逾黙黙神理遂綿綿永别張平子長埋王¶