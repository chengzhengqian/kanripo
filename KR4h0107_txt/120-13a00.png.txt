虹小衫飄霧縠艷粉拂輕紅笙吹汶陽篠琴奏嶧山桐¶
舞逐飛龍引花隨少女風臨春今若此極宴豈無窮¶
　　　上之囬(拾遺題/云巡省)¶
發軔城西畤囬輿事北遊山寒石道凍葉下故宫秋朔¶
路傳清警邊風巻畫旒嵗餘巡省畢擁仗(一作/按節)返皇州¶
　　　飛龍引¶
河曲銜圖出江上負舟歸欲因作雨去還逐景雲飛引¶
商吹細管下徵泛長徽持此淒清引春夜舞羅衣¶