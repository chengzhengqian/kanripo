送寒開小苑迎春入上林絲條變柳色香氣動蘭心待¶
花將(一作/思)對酒留雪擬彈琴陪遊愧並作空見奉恩深¶
　　　奉和初秋¶
落星初伏火秋霜正動鐘北閣連横漢南宫應鑿龍祥¶
鸞棲竹實靈蔡上芙蓉自有南風曲還來吹九重¶
　　　晚秋¶
凄清臨晚景踈索望寒階濕庭凝墜露搏風巻落槐日¶
氣斜還冷雲峯晚更霾可憐數行鴈㸃㸃逺空排¶