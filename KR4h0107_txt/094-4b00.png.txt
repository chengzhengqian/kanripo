曖曖髙樓暮華燭帳前明羅帷雀釵影寳瑟鳯雛聲庭¶
花枝上發新月霧中生誰念當窻牖相望獨盈盈¶
　　　詠舞(一作/詠妓)¶
管清羅薦合絃驚雪袖遲逐唱廻纎手聽曲轉蛾眉凝¶
情眄墮珥微睇託含辭日暮留嘉客相㸔愛此時¶
　　　望新月示同羈¶
初宿長淮上破鏡出雲明今夕千餘里雙蛾映水生的¶
的與沙靜灔灔逐波輕望鄉皆下淚非我獨傷情¶