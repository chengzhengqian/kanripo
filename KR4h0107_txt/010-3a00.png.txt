庇焉而縱尋斧焉(文二年宋昭公欲去羣公子樂豫曰/公族公室之枝葉也葛藟猶能庇其)¶
(本根況君子乎諺所謂云云者也註八尺曰尋所/以量木也借木之庇而縱放尋以量之斧以伐之)¶
畏首畏尾身其餘幾(鄭子家引古/言文十七年)¶
鹿死不擇音(同上○言當/作䕃□䕃也)¶
雖鞭之長不及馬腹(言非所當擊晉伯宗/引古言宣十五年)¶
高下在心川澤内汚山藪藏疾瑾瑜匿瑕國君含垢(諺/同)¶
(上○漢書亦引此/無高下在心一句)¶
民之多幸國之不幸也(羊舌職引諺/宣十六年)¶