獸交横馳飛鳥相隨翔是時鶉火中日月正相望朔風¶
厲嚴寒隂氣下微霜羈旅無儔匹俛仰懐哀傷小人計¶
其功君子道其常豈惜終憔悴詠言著斯章¶
獨坐空堂上誰可與歡者出門臨永路不見行車馬登¶
髙望九州悠悠分曠野孤鳥西北飛離獸東南下日暮¶
思親友晤言用自寫¶
懸車在西南羲和將欲傾流光耀四海忽忽至夕㝠朝¶
為咸池暉䝉汜受其榮豈知(集作/放)窮達士一死不再生¶