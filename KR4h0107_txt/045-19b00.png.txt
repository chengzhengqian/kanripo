安其業所樂非窮通人事固以(一作/已)拙聊得長相從¶
昔在黄子㢘彈冠佐名州一朝辭吏歸清貧略難儔年¶
饑感仁妻泣涕向我流丈夫雖有志固爲兒女憂惠孫¶
一晤歎腆贈竟莫酬誰云固窮難邈哉此前修¶
　　讀山海經十三首¶
孟夏草木長遶屋樹扶疎衆鳥欣有託吾亦愛吾廬旣¶
耕亦已種時還讀我書窮巷隔深轍頗廻故人車歡言¶
(一作/然)酌春酒摘我園中蔬㣲雨從東來好風與之俱汎¶