皇帝臨位作制明法臣下脩飭二十有六年初并天下¶
罔不賔服親廵逺方黎民(宋大觀中汶陽劉跂至泰山/見其碑模之乃作親&KR1741;逺黎)¶
登兹泰山周覽東極從臣思迹本原事業祗誦功徳治¶
道運行諸產得宜皆有法式大義休明垂于後世順承¶
勿革皇帝躬聖既平天下不懈於治夙興夜昧建設長¶
利專隆敎誨訓經宣達逺近畢理咸承聖志貴賤分明¶
男女理順慎遵職事昭隔(一作/融)内外靡不清浄施于後¶
嗣化及無窮遵奉遺詔永承重戒¶