桃葉王獻之愛妾名也其妹曰桃根詞曰桃葉復桃葉¶
桃葉連桃根今秦淮口有桃葉渡即其事也古人載桃¶
葉答獻之乃團扇辭葢傳者誤也(樂府/集)¶
　　　前溪¶
于競大唐傳湖州徳清縣南前溪村則南朝集樂之處¶
今尚有數百家習音樂江南聲妓多自此出所謂舞出¶
前溪者也復齋謾録言陳劉刪詩山邊歌落日池上舞¶
前溪唐崔顥詩舞愛前溪妙歌憐子夜長按智匠古今¶