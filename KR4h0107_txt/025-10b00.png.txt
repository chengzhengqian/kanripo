死處何能兩相完驅馬棄之去不忍聽此言南登覇陵¶
岸回首望長安悟彼下泉人喟然傷心肝¶
荆蠻非我鄉何為乆滯淫方舟泝大江日暮愁我心山¶
岡有餘映巖阿增重隂狐狸馳赴穴飛鳥翔故林流波¶
激清響猴猿臨岸吟迅風拂裳袂白露沾衣襟獨夜不¶
能寐攝衣起撫琴絲桐感人情為我發悲音羈旅無終¶
極憂思壯難忍¶
邊城使心悲昔吾親更之冰雪截肌膚風飄無止期百¶