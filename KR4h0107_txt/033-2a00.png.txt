　　(洛陽圖經曰華林園在城内東北隅魏明帝起名/芳林園齊王芳改為華林干寶晉紀曰泰始四年)¶
　　(二月上幸芳林園與羣臣宴賦/詩觀志散騎常侍應貞詩冣美)¶
悠悠太上民之厥初皇極肇建彛倫攸敷五徳更運膺¶
籙(晉書作/應録)受符陶唐既謝天厯在虞¶
於時上帝乃顧惟眷光我晉祚應期納禪位以龍飛文¶
以虎變𤣥澤滂流仁風潜扇區内宅心方隅回靣¶
天垂其象地耀其文鳳鳴朝陽龍翔景雲嘉禾重穎蓂¶
莢載芬率土咸序(晉書/作寜)人胥悦欣¶