子穆穆是宗是師四方遐邇觀國之煇茅土之繼在我¶
俊兄惟我俊兄是讓是形於休厥徳於赫有聲致我小¶
子越留于京惟我小子不肅㑹同媠彼車服黜此附庸¶
赫赫顯爵自我隊之微微附庸自我招之誰能忍媿寄¶
之我顔誰将遐征從之夷蠻於赫三事匪俊匪作於蔑¶
小子終焉其度誰謂華高企其齊而誰謂徳難厲其庶¶
而嗟我小子于貳其尤隊彼令聲申此擇辭四方羣后¶
我監我視威儀車服唯肅是履¶