肥腯多脂鴇名鴻豹以鴇善食鴻為鴻之豹猶言魚鷹¶
也以僅見此可補爾雅其云㑂如旦饑即詩惄如調饑¶
據韓詩作朝饑言朝饑難忍也此云旦饑葢與韓詩合¶
可證調饑為朝饑無疑也其云大樹之子百條共母當¶
夏六月枝葉盛茂鸞鳳以庇召伯逰暑避暑也此即用¶
詩甘棠事逰暑憇甘棠葢古説如此今注謂召伯聽訟¶
于甘棠之下成周之時制度文物備矣豈有以召伯之¶
貴而坐于甘棠樹下者乎逰暑之説葢近于人情物理¶