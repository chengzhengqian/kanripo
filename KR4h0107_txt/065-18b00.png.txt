假樂聖后寔天誕徳積羙自中王猷四塞龍飛在天儀¶
刑萬國欽明惟神臨朝淵默不言之化品物咸徳(一作/得)¶
告成于天銘勲是勒翼翼厥猷亹亹其仁順天創制因¶
定和神海外有截九圍無塵冕旒司契垂拱臨民乃舞¶
大豫(一作/凱容)欽若天人純嘏孔休萬民彌新¶
　　白紵舞歌詩　　　　　　　無名氏¶
　　(宋書樂志曰白紵舞歌詩舊新有/三篇二篇與晉辭同其一篇異)¶
髙舉兩手白鵠翔輕軀徐起何洋洋凝停善睐容儀光¶