奉辭討罪遐征晨過黎山巉崢東濟黄河金營北觀故¶
宅頓傾中有髙樓亭亭荆棘繞蕃叢生南望果園青青¶
霜露慘悽宵零彼桑梓兮傷情¶
　　　寡婦(并序/)¶
　友人阮元瑜早亡傷其妻孤寡為作此詩¶
霜露紛兮交下木葉落兮淒淒候鴈呌兮雲中歸燕翩¶
兮徘徊妾心感兮惆悵白日急兮西頽守長夜兮思君¶
(一作/君思)魂一夕兮九乖悵延竚兮仰視星月随兮天廻徒¶