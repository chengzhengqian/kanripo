弟子勉學天不忘也聖人共手時幾將矣(共讀為拱拱/手言不得用)¶
(也將謂時/運將開也)與愚亦疑願聞反辭(此為弟/子問詞)其小歌也念彼¶
逺方何其塞(疑作/蹇)矣仁人絀約㬥人衍矣忠臣危殆讒¶
人般矣(般叶蒲典反般樂/也集作服用也)璇玉瑤珠不知佩(叶/備)也雜布¶
與錦不知異也閭娵(子侯/反)子奢莫之媒(叶莫/佩反)也嫫母刀¶
父是之喜(許既/反)也以盲為明以䏊為聰以危為安以吉¶
為凶嗚呼上天曷維其同¶
　　　荀卿與春申君書後賦(見戰/國䇿)¶