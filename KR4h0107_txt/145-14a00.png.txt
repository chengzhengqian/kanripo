心在詩君子宜正其文好樂無荒晉風所以稱逺伊其¶
相謔鄭國所以云亡故知季札觀辭不直聼聲而巳若¶
夫豔歌婉孌怨志詄絶淫辭在曲正響焉生然俗聼飛¶
馳職競新異雅詠温恭必欠伸魚睨奇辭切至則拊髀¶
雀躍詩聲俱鄭自此階矣凡樂辭曰詩詩聲曰歌聲來¶
被辭辭繁難節故陳思稱李延年閑於増損古辭多者¶
則宜減之明貴約也觀髙祖之詠大風孝武之歎來遲¶
歌童被聲莫敢不協子建士衡咸有佳篇竝無詔伶人¶