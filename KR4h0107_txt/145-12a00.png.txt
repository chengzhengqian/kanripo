而綱領之要可明矣若夫四言正體雅潤為本五言流¶
調清麗居宗華實異用唯才所安故平子得其雅叔夜¶
含其潤茂先凝其清景陽振其麗兼善則子建仲宣偏¶
美則太沖公幹然詩有恒裁思無定位隨性適分鮮能¶
通圓若妙識所難其易也將至忽之為易其難也方來¶
至於三六雜言則自出篇什離合之發則明於圖讖囘¶
文所興則道原為始聯句共韻則柏梁餘製巨細或殊¶
情理同致總歸詩囿故不繁云¶