房中歌唐山夫人所作魏繆襲謂安世歌神來燕享永¶
受厥福無有二南后妃風化天下之言謂房中為后妃¶
之歌恐失其意通典平調清調瑟調皆周房中之遺聲¶
(困學/紀聞)¶
西漢樂章可齊三代舊見漢禮樂志房中樂十七章格¶
韻高嚴規模簡古駸駸乎商周之頌噫異哉此高帝一¶
時佐命功臣下至叔孫通軰皆不能為此歌尋推其源¶
乃唐山夫人所作服䖍曰高帝姬也韋昭云唐山姓也¶