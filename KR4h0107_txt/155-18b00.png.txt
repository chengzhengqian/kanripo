從山中来早晚發天目我屋南山下今生幾叢菊薔薇¶
葉巳抽秋蘭氣當馥歸去来山中山中酒應熟予謂此¶
篇誠佳然其體製氣象與淵明不類得非太白逸詩後¶
人謾取以入陶集爾(滄浪/詩評)¶
歸園田居末篇乃江文通襍體三十篇之一明言效陶¶
徴君田居葢陶之三章云種豆南山下草盛豆苖稀晨¶
興理荒穢帶月荷鋤歸故文通云雖有荷鋤倦濁酒聊¶
自適正擬其意也今陶集誤編入東坡據而和之耳(容/齋)¶