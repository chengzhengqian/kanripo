自昔涼季林焚淵涸矯矯公子鱗羽靡託靈慧雖奮袄¶
氛未廓鳳戢崑丘龍潜𤣥漠¶
數不常擾艱極則夷奮翼幽裔翰飛京師珥蟬紫闥仗¶
節方畿弼我王度庶績緝熙¶
自余幽淪眷叅舊契庶庇餘光優游卒嵗忻路未淹離¶
轡已際顧難分岐載張載繼¶
聞諸交舊累聖疊曜淳源雖漓民懷余劭思樂哲人静¶
以鎮躁藹彼繁音和此清調¶