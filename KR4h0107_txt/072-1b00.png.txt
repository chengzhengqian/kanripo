髙唐與巫山參差鬱相望灼爍在雲間氛氲出霞上散¶
雨收夕臺行雲卷晨障出沒不易期嬋娟以惆悵¶
　　　有所思¶
别離安可再而我更重之佳人不相見明月空在帷共¶
御滿堂酌獨斂向隅眉中心亂如雪寧知有所思¶
　　餞謝文學離夜¶
汀洲千里芳朝雲萬里色悠然在天隅之子去安極春¶
潭無與窺秋臺誰共陟不見一佳人徒望西飛翼¶