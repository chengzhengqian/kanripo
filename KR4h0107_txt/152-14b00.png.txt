五言律詩起句最難六朝人稱謝朓工於發端如大江¶
流日夜客心悲未央雄壓千古矣唐人多以對偶起雖¶
森嚴而乏髙古宋周伯弱選唐三體詩取起句之工者¶
二酒渇愛江清餘酣潄晚汀又江天清更愁風栁入江¶
樓是也語誠工而氣衰颯余愛栁惲汀洲采白蘋日落¶
江南春吳均咸陽春草芳秦帝捲衣裳又春從何處来¶
拂水復驚梅梁元帝山髙巫峽長垂栁復垂楊唐蘇頲¶
北風吹早鴈日日渡河飛張柬之淮南有小山嬴女隱¶