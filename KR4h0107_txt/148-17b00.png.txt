(謂淵明不止於知道而其妙語亦不止是如云縱浪大/化中不喜亦不懼應盡便須盡無復獨多慮如云望雲)¶
(慚髙鳥臨水愧遊魚真想初在襟誰謂形迹拘如云朝/與仁義生夕死復何求如云及時當勉勵歳月不待人)¶
(如云前途當㡬許未知山泊處古人惜分隂念此使人/懼觀是數詩則淵明葢真有得於道者非常人能蹈其)¶
(軌轍/也)¶
不立文字見性成佛之宗逹摩西来方有之陶淵明時¶
未有也觀其自祭文則曰陶子將辭逆旅之館永歸於¶
本宅其擬挽詩則曰有生必有死早終非命促其作飲¶
酒詩則曰採菊東籬下悠然見南山此中有真意欲辯¶