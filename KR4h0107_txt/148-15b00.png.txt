又曰作詩須從陶栁門中来乃佳不如是無以發蕭散¶
沖澹之趣不免局促塵埃無由到古人佳處¶
又曰韋蘇州詩直是自在其氣象近道陶却是有力但¶
語健而意閒隠者多是帶性負氣之人為之陶欲有為¶
而不能者也又好名韋則自在¶
又曰人皆謂淵明詩平淡不覺其豪放惟詠荆軻一篇¶
始見本相非平淡人所能道¶
葉西澗曰古今詩學冲澹閒逺惟陶淵明為難到¶