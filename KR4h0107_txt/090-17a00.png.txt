可憐幕上燕差池弄羽衣夜夜同巢宿朝朝相對飛銜¶
泥瞻樂善相賀奉英徽秋蟬行寂寞戀此未辭歸¶
　　　詠胡牀應教¶
傳名乃外域入用信中京足欹形已正文斜體自平臨¶
堂對逺客命旅誓初征何如淄館下淹留奉盛明¶
　　　暮遊山水應令賦得磧字¶
餘春屬清夜西園恣遊歴入逕轉金輿開橋通畫鷁細¶
藤初上楥新流漸涵磧雲峰沒城栁電影開巖壁(疑/闕)¶