復醉揺頭歌鳳雛¶
　　　喜晴應詔勅自疏韻¶
御辯誠膺録維皇稱有建雷澤昔經漁負夏時從販栢¶
梁驂駟馬髙陵馳六傳有序屬賔連無私表平憲河堤¶
崩故柳秋水髙新堰心齋愍昏墊樂徹憐胥怨禪河秉¶
髙論法輪開勝辯王城水闘息洛浦河圖獻伏泉還習¶
坎歸風巳囬巽桐枝長舊圍蒲節抽新寸山藪欣藏疾¶
幽棲得無悶有慶兆民同論年天子萬(巽音旋寸音斷/悶音慢皆古韻)¶