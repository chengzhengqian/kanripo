　　　秋夜詠琴¶
上宮秋露結上客夜琴鳴幽蘭暫罷曲積雪更傳聲¶
　　　賦得始歸鴈¶
洞庭春水綠衡陽旅鴈歸差池髙復下欲向龍門飛¶
　　　元廣州景仲座見故姬一首(雜言○一作代/人詠見故姬)¶
留故夫不踟蹰别待春山上相㸔採蘼蕪¶
　劉孝儀(字子儀本名潜字孝儀孝綽之弟寛厚有内/行舉秀才累遷尚書殿中郎補太子洗馬陽)¶
　　(羡令甚有稱績累官御史中丞出爲臨海太守遷/都官尚書復爲豫州内史侯景逼建業孝儀遣子)¶