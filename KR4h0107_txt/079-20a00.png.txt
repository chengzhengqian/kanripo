天霜河白夜星稀一雁聲嘶何處歸早知半路應相失¶
不如從來本獨飛¶
　　　應令(見藝文/逰覽部)¶
蠡浦急兮川路長白雲重兮出帝鄉平原忽兮逺極目¶
江甸阻兮羇心傷樹廬岳兮髙且峻瞻𣲖水兮去泱泱¶
逺煙生兮含山勢風散花兮傳馨香臨清波兮望石鏡¶
瞻鶴嶺兮睇仙荘望邦畿兮千里曠悲遙夜兮九廻腸¶
顧龍樓兮不可見徒送目兮淚沾裳¶