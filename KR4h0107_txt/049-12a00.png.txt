既教食之𢎞濟艱難上帝是祐下民所安¶
天祐聖皇萬邦來賀雖安勿安乾乾匪暇¶
乃正丘郊乃定冡社廙廙作宗光宅天下¶
惟敬朝饗爰奏食舉盡禮供御嘉樂有序¶
𣗳羽設業笙鏞以間琴瑟齊列亦有箎塤¶
喤喤鼓鐘鎗鎗磬管八音克諧載夷載簡¶
既夷既簡其大不禦風化潛興如雲如雨¶
如雲之覆如雨之潤聲教所暨無思不順¶