(一作/垂)我之懐矣心傷悲佳人遺我雲中翮何以報之連¶
城璧願因歸鴻起遐翮終然莫致増永積¶
我所思兮在隴原欲徃從之隔太山登崖逺望涕泗漣¶
我之懷矣心傷煩佳人遺我雙角端何以贈之雕玉環¶
願因行雲超重巒終然莫致増永嘆¶
我所思兮在營州欲徃從之路阻修登崖逺望涕泗流¶
我之懷矣心傷憂佳人遺我緑綺琴何以贈之雙南金¶
願因流波超重深終然莫致増永吟¶