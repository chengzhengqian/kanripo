遥遥天無柱流漂萍無根單身如螢火持底報郎恩¶
　　歡聞變歌六首¶
　　(古今樂錄曰歡聞變歌者晉穆帝升平中童子輩忽/歌於道曰阿  子聞曲終輒云阿子汝聞不無幾而)¶
　　(穆帝崩禇太后哭阿子汝/聞不聲旣淒苦因以名之)¶
金瓦九重墻玉壁珊瑚柱中夜來相尋喚歡聞不顧¶
歡來不徐徐陽窻都銳戸耶婆尚未眠肝心如推櫓¶
張罾不得魚不櫓罾空歸君非鸕鷀鳥底為守空池¶
刻木作斑鷦有翅不能飛揺著帆檣上望見千里磯¶