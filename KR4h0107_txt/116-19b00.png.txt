虎賁愁興日龍鏡覽顔時懐恩未得報空歎髮如絲¶
　王瑳(與江總孔範等並為狎客刻薄貪/鄙忌害才能陳亡入隋被流逺裔)¶
　　　折楊栁¶
塞外無春色上林栁已黄枝影侵雲(一作/營)暗葉彩亂星¶
光陌頭藏戲鳥樓上掩新妝攀折思為贈心期别路長¶
　　　洛陽道¶
洛陽夜漏盡九重平旦開日照蒼龍闕烟遶鳳皇臺浮¶
雲翻似盖流水倒成雷曹王鬬雞返潘仁載果來¶