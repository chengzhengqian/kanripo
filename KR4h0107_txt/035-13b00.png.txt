悠悠行邁逺戚戚憂思深此思亦何思思君徽與音音¶
徽日夜離緬邈若飛沈王鮪懐河岫晨風思北林遊子¶
眇天末還(五臣/作逺)期不可尋驚飈褰反信歸雲難寄音佇¶
立想萬里沈憂萃我心攬衣有餘帶循形不盈衿去去¶
遺情累安處撫清琴¶
　　　擬今日良宴㑹¶
閒夜命懽友置酒迎風館齊僮梁甫吟秦娥張女彈哀¶
音繞棟宇遺響入雲漢四座咸同志羽觴不可筭髙談¶