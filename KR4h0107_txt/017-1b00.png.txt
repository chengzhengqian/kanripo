銜哺來揺頭鼓翼何軒奴軒¶
　　　傷歌行(外編作魏眀帝文/選樂府並作古辭)¶
　　(傷歌行側調曲也古辭傷日月代謝/年命遒盡絕離知友傷而作歌也)¶
昭昭素月明輝光燭我牀憂人不能寐耿耿夜何長微¶
風吹閨闥羅帷自飄揚攬衣曳長帶屣履下髙堂東西¶
安所之裵徊以徬徨春鳥飜南飛翩翩獨翺翔悲聲命¶
儔匹哀鳴傷我腸感物懷所思泣涕忽沾裳佇立吐高¶
吟舒憤訴穹蒼¶