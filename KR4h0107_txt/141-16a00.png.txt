輪雲濤際九龍同轡起虎(一作/羽)旂欎霞津靈風幡然理¶
華存(夫人/名)久樂道遂致髙神擬㧞徙三緣外感㑹乃方¶
始相期陽洛宫道成携魏子¶
　　　清虗真人歌二首¶
歘駕控清虚徘徊西華館瓊林既神杪(一作華館/嘆輪張)虎旂¶
逐烟散慧風振丹旍明燭朗八煥觧襟墉(一作/瓊)房裏神¶
鈴鳴蒨粲棲景若林柯(一作/阿)九絃(一作/氣)𤣥中彈遺我積¶
世憂釋此千年歎怡盼無極已扵夜復待旦¶