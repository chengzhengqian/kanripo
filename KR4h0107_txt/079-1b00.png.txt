蕪階(一作/陌)踐昔徑復想鳴琴遊音容萬春罷髙名千載¶
留弱枝生古樹舊石染新流由來遞相歎逝川終不收¶
　　　餞别¶
行樂出南皮讌餞臨華池籜解篁開節花暗鳥迷枝忩¶
隂隨影度水色帶風移徒命銜杯酒終成憫别離¶
　　　送别¶
行行異沂海(一作/海沂)依依别路岐水苔隨䌫聚岸栁拂舟¶
垂石菌生懸葉江槎流卧枝燭盡悲宵去酒滿惜將離¶