昔聞長者言掩耳每不喜奈何五十年忽巳親此事求¶
我盛年歡一毫無復意去去轉欲逺此生豈再值傾家¶
時作樂竟此嵗月駛有子不留金何用身後置¶
日月不肯遲四時相催迫寒風拂枯條落葉掩長陌弱¶
質與運頽𤣥鬢早已白素標挿人頭前途漸就窄家爲¶
逆旅舍我如當去客去去欲何之南山有舊宅¶
代耕本非望所業在田桑躬親未曾替寒餒常糟糠豈¶
期過滿腹但願飽粳糧御冬足大布麄絺以應陽正爾¶