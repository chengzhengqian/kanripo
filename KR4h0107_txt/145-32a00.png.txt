神越而心游中無植幹鮮不眩移此宏詞之極軌也若¶
夫欵欵贈言盡平生之篤好執手送逺慰此戀戀之情¶
朂勵規箴婉而不直臨喪挽死痛旨深長襍懐因感以¶
詠言覽古随方而結論行旅迢遥苦辛各異遨遊晤賞¶
哀樂難常孤孽怨思達人齊物忠臣幽憤貧士鬱伊此¶
詩家之錯變而規格之縱横也然思或朽腐而未精情¶
或零落而未備詞或罅缺而未博氣或柔獷而未調格¶
或莠亂而未叶咸為病焉故知驅縱靡常城門一軌揮¶