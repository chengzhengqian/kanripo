長相思下言乆離别置書懐袖中三嵗字不滅一心抱¶
區區懼君不識察¶
客從逺方來遺我一端綺相去萬餘里故人心尚爾文¶
彩䨇鴛鴦裁為合歡被著(掌呂/反)以長相思縁以結不解¶
以膠投漆中誰能别離此¶
眀月何皎皎照我羅牀幃憂愁不能寐攬衣起徘徊客¶
行雖云樂不如早旋歸出户獨彷徨愁思當告誰引領¶
還入房淚下沾裳衣(玉臺作/枚乗)¶