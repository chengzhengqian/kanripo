從皆珠玳裘馬悉輕肥軒葢照墟落傳瑞生光輝疑是¶
徐方牧既是復疑非思(一作/懐)舊昔言有此道今已微物¶
情棄疵賤何獨顧衡闈恨不具雞黍得與故人揮懐情¶
徒草草(一作/慅慅)淚下空霏霏寄書雲間鴈為我西北飛¶
　　　答句曲陶先生(廣文選作山/中懐故人)¶
終朝吐祥霧薄晩孕竒煙洞澗生芝草重崖出醴泉中¶
有懐真士被褐守沖𤣥石户栖千秘金壇謁九仙乘鵷¶
方履漢轡鶴上騰天(上一/作且)¶