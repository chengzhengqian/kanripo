梁元帝云詩多而能者沈約少而能者謝朓何遜(葛常/之曰)¶
(顔延之謝靈運各被㫖擬北上篇延之受詔即成靈運/久而方就梁元帝云詩多而能者沈約少而能者謝朓)¶
(雖有遲速多寡之不/同不害其俱工也)¶
何遜詩實為清巧多形似之言揚都論者恨其每病苦¶
辛饒貧寒氣不及劉孝綽之雍容也雖然劉甚忌之平¶
生誦何詩云蘧居向北闕㦎㦎(呼麥/反)不道車又撰詩苑¶
止取何兩篇時人譏其不廣劉孝綽當時既有重名無¶
所與譲唯服謝朓常以謝詩置几案間動静輙諷味簡¶