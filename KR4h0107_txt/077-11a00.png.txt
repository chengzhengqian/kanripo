置酒宴嘉賔矚迥臨飛觀絶嶺隔天餘長嶼横江半日¶
色花上綺風光水中亂三益既葳蕤四始方䓗粲¶
　　　詠中婦織流黄¶
翻花滿階砌愁人獨上機浮雲西北起孔雀東南飛調¶
絲時繞腕易鑷乍牽衣鳴梭逐動釧紅妝映落暉¶
　　　艶歌曲¶
雲楣桂成户飛棟杏為梁斜忩通蕋氣細隟引塵光裁¶
衣魏后尺汲水淮南牀青驪暮當返預使羅裙香¶