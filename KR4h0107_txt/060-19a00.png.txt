棘鬱蹲蹲(集作/撙撙)中有一鳥名杜䳌言是古時蜀帝魂聲¶
音哀苦鳴不息羽毛憔悴似人髠飛走樹間啄(集作/逐)蟲¶
蟻豈意徃日天子尊念此死生變化非常理中心惻愴¶
不能言¶
中庭五株桃一株先作花陽春妖冶二三月從風簸蕩¶
落西家西家思婦見悲惋零淚沾衣撫心歎初送我君¶
出戸時何言淹留節迴換牀席生塵明鏡垢纎腰瘦削¶
髪蓬亂人生不得恒稱意惆悵徙倚至夜半¶