暮春雖未交仲春善遊遨山桃發紅蕚野蕨漸紫苞嚶¶
嗚已恱豫幽居猶欝陶夢寐佇歸舟釋我吝與勞¶
　　登臨海嶠初發疆中作與從弟惠連可見羊何共¶
　　和之(四章○集作登臨海/嶠與從弟惠連一首)¶
杪秋尋逺山山逺行不近與子别山阿含酸赴脩畛中¶
流袂就判欲去情不忍顧望脰未悁汀曲舟已隠¶
隠汀絶望舟騖棹逐(一作/逾)驚流欲抑一生歡并奔千里¶
遊日落當棲薄繫纜臨江樓豈惟夕情歛憶爾共淹留¶