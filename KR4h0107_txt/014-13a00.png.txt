　徐淑(詩品曰夫妻事既可傷文亦悽怨為五言者不/過數家而婦人居二徐淑叙别之作亞於團扇)¶
　　(矣/)¶
　　　答秦嘉詩¶
妾身兮不令嬰疾兮來歸沈滯兮家門歴時兮不差曠¶
廢兮侍覲情敬兮有違君今兮奉命逺適兮京師悠悠¶
兮離别無因兮叙懷瞻望兮踴躍佇立兮徘徊思君兮¶
感結夢想兮容暉君發兮引邁去我兮日乖恨無兮羽¶
翼高飛兮相追長吟兮永歎淚下兮沾衣¶