鳥次復作危語桓曰矛頭淅米劍頭炊殷曰百嵗老翁¶
攀枯枝顧曰井上轆轤卧嬰兒殷有一㕘軍在坐云盲¶
人騎瞎馬夜半臨深池殷曰咄咄逼人仲堪眇目故也¶
桓𤣥西下入石頭外白司馬梁王奔叛(續晉陽秋曰梁/王珍之字景度)¶
(中興書曰初桓𤣥篡位國人有孔璞者奉珍之/奔潯陽義旗既興歸朝廷仕至太常卿以罪誅)時事形¶
巳濟在平乘上笳鼓並作直髙詠云簫管有遺音梁王¶
安在哉(阮籍詠/懐詩也)¶
顧長康拜桓宣武墓作詩云山崩溟海竭魚鳥將何依¶