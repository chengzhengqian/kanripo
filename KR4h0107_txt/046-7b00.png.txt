　　諸人共講老子¶
吾生幸凝湛智浪紛競結流宕失眞宗遂之弱䘮轍雖¶
欲反故鄉埋翳歸途絶滌除非𤣥風垢心焉能歇大矣¶
五千鳴特爲道䘮設鑒之誠水鏡塵穢皆朗徹¶
　　懷歸謠¶
辭衡門兮至歡懷生離兮苦辛豈羇旅兮一慨亦代謝¶
兮感人四運兮遒盡化新兮嵗故氛慘慘兮凝晨風悽¶
悽兮薄暮雨雪兮交紛重雲兮四布天地兮一色六合¶