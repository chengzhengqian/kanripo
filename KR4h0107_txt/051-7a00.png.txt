朝登涼臺上夕宿蘭池裏乗風(樂府/作月)採芙蓉夜夜得蓮¶
子¶
暑盛靜無風夏雲薄暮起擕手宻葉下浮𤓰沈朱李¶
鬱蒸仲暑月長嘯出湖邊芙蓉始結葉抛豔未成蓮¶
適見戴青幡三春已復傾林鵲改初調林中夏蟬鳴¶
春桃初發紅惜色恐儂擿朱夏花落去誰復相尋覔¶
昔别春風起今還夏雲浮路遥日月促非是我淹留¶
青荷葢淥水芙蓉葩紅鮮郎見欲採我我心欲懷蓮¶