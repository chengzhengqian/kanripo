　　(晉孝武帝寧康二年冬十二月秦王堅與慕容垂/夫人段氏同輦遊於後庭宦官趙整歌云云堅改)¶
　　(容謝之命/夫人下輦)¶
不見雀來入鷰室但見浮雲蔽白日¶
　　琴歌¶
　　(晉書載記曰苻堅分氐戸於諸鎮趙整因侍援琴/而歌云云堅笑而不納及敗於姚萇果如整言)¶
阿得脂阿得脂博勞舊父是仇綏尾長翼短不能飛逺¶
徙種人留鮮卑一旦緩急語阿誰(通鑑作/當語誰)¶
　苻朗(畧陽臨渭氐人堅之從兄子也性宏逹神氣爽/邁徴拜鎮東將軍青州刺史在任甚有聲績㑹)¶