遺愛胡可不自竭酒云能消憂方此詎不劣¶
　　神釋¶
大鈞無私力萬物自森著人為三才中豈不以我故與¶
君雖異物生而相依附結托善惡同安得不相與三皇¶
大聖人今復在何處彭祖壽永年欲留不得住老少同¶
一死賢愚無復數日醉或能㤀將非促齡具立善常所¶
欣誰當為汝譽甚念傷吾生正宜委運去縱浪大化中¶
不喜亦不懼應盡便須盡無復獨多慮¶