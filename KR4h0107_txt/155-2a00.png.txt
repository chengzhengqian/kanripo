曽見之自後無有見者宋嘉定中蜀士因樵夫引至其¶
所以紙打其碑七十二字刻於夔門觀中後俱亡近張¶
季文僉憲自長沙得之云是宋嘉定中何致子一模刻¶
于嶽麓書院者斯文顯晦信有神物䕶持哉碑凡七十¶
七字輿地紀勝云七十二字誤也其文云承帝曰嗟翼¶
輔佐卿洲渚與登鳥獸之門叅身洪流而明發爾興久¶
旅忘家宿嶽麓庭智營形析心罔弗辰往求平定華嶽¶
泰衡宗䟽事裒勞餘伸禋鬱塞昏徙南瀆衍享衣制食¶