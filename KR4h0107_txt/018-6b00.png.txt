　　　　通博南歌(一作行/者歌)¶
　　(後漢書西南夷傳曰永平十二年哀牢王柳貌遣/子率種人内屬顯宗以其地置哀牢博南二縣割)¶
　　(益州郡西部都尉所領六縣合為永昌郡/始通博南山度蘭倉水行者苦之作歌)¶
漢德廣開不賔度博南越蘭津度蘭倉(漢書註/作滄)爲他人¶
　　　　廉范歌¶
　　(後漢書曰廉范字叔度建初中為蜀郡太守成都/民物阜盛邑宇偪側舊制禁民夜作以防火災而)¶
　　(更相隱蔽燒者日屬范乃毁削前令/但嚴使儲水而已百姓為便乃歌之)¶
亷叔度來何暮不禁火民安作(叶則/䕶反)平生無襦今五袴¶