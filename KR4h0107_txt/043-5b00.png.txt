松竹挺巖崖幽澗激清流消散肆情志酣暢豁滯憂¶
　　　王凝之二首(字叔平羲之第二子也歴江州刺/史左將軍㑹稽内史孫恩攻㑹稽)¶
　　　　(為恩/所害)¶
莊浪濠津巢歩潁湄冥心真寄千載同歸¶
氤氲柔風扇熈怡和氣淳駕言興時遊逍遥暎通津¶
　　　王肅之二首(字幼恭羲之第四子/歴中書郎驃騎諮議)¶
在昔暇日味存林嶺今我斯遊神怡心静¶
嘉㑹欣時游豁爾暢心神吟詠曲水瀬渌波轉素鱗¶