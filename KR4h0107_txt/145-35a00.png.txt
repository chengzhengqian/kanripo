學賦於揚雄雄令讀千首賦葢所以廣其資亦得以叅¶
其變也詩賦麤精譬之絺綌而不深探研之力宏識誦¶
之功何能益也故古詩三百可以博其源遺篇十九可¶
以約其趣樂府雄高可以厲其氣離騷深永可以禆其¶
思然後法經而植旨䋲古以崇辭雖或未盡臻其奥吾¶
亦罕見其失也嗚呼雕繢滿目並巳稱工芙蓉始發尤¶
能擅麗後世之惑宜益滋焉夫未覩鈞天之美則北里¶
為工不詠闗雎之亂則桑中為雋故匪師涓難為語也¶