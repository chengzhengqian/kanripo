輕鴻戯江潭孤鴈集洲沚邂逅兩相親縁念共無巳風¶
雨好東西一隔頓萬里追憶栖宿時聲容滿心耳落日¶
川渚寒愁雲繞天起短翮不能翔徘徊煙霧裏¶
　　和傅大農與僚故别¶
絶節無緩響傷鴈有哀音非同年嵗意誰共(集作/異)别離¶
心伊昔謬通塗(一作/望)冠屣預人林浮江望南嶽登潮窺¶
海隂孰謂㳺居淺慕美久相深萋萋春草秀嚶嚶喜候¶
禽辰物盡明茂尊盛獨幽沈之子安所適我方栖舊岑¶