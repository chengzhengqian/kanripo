嶺迷朝徑巨海鴻崖亂夜津入萬死求一生投針偶穴¶
非同喻束馬懸車豈等程不狥今身樂無祈後代榮誓¶
舎危軀追勝義咸希畢契傳燈情勞歌勿復陳延眺且¶
周廵東睇女巒留二迹西馳鹿苑去三輪北睨舎城池¶
尚在南睎尊嶺穴猶存五峯秀百池分粲粲鮮花明四¶
曜輝輝道樹鏡三春揚錫指山阿携歩上祗陀既覩如¶
来疊衣石復觀天授迸餘峨佇靈鎮梵嶽凝思遍生河¶
金花逸掌儀前奉芳葢陵虛殿後過旋遶經行砌目想¶