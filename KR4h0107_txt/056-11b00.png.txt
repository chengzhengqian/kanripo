髙節難久淹朅來空復辭遲遲前途盡依依造門基上¶
堂拜嘉慶入室問何之日暮行來(選作/采)歸物色桑榆時¶
美人望昏至慙歎前相持¶
有懐誰能已聊用申苦難(補註/作艱)離居殊年載一别阻河¶
闗春來無時豫秋至恒早寒月日發動愁心閨中起長歎¶
慘悽嵗方晏日落遊子顔¶
髙張生絶弦聲急由調起自昔枉光塵結言固終始如¶
何久為别百行諐(善作/愆)諸已君子失明義誰與偕沒齒¶