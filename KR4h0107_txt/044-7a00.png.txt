覯懷人懽心孔洽棟宇惟隣¶
伊余懷人欣徳孜孜我有㫖酒與汝樂之乃陳好言乃¶
著新詩一日不見如何不思¶
嘉遊未斁誓將離分送爾于路銜觴無欣依依舊楚邈¶
邈西雲之子之逺良話曷聞¶
昔我云别倉庚載鳴今也遇之雪霰飄零大藩有命作¶
使上京豈㤀宴安王事靡寜¶
慘慘寒日肅肅其風翩彼方舟容裔江中(一作容/與沖沖)朂哉¶