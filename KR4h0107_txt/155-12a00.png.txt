文選古詩十九首非一人之作亦非一時也其曰玉衡¶
指孟冬而上云促織下云秋蟬葢漢之孟冬非夏之孟¶
冬矣漢襲秦制以十月為嵗首漢之孟冬夏之七月也¶
其曰孟冬寒氣至北風何慘慄則漢武帝巳改秦朔用¶
夏以後詩也三代改朔不改月古人辨證博引經傳多¶
矣獨未引此耳又唐儲光曦詩夏王紀冬令殷人乃正¶
月此亦一證(丹鉛/四録)¶
　　　諸葛孔明¶