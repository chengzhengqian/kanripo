　　　于闐採花(于闐古于闐國居葱嶺北一/百餘里漢唐以来皆入貢)¶
山川雖異所草木尚同春亦如溱洧地自有採花人¶
　　　沐浴子¶
澡身經蘭汜濯髪傃芳洲折榮聊躑躅攀桂且淹留¶
　　　澤雉(古今樂録曰鳳將/雛以澤雉送曲)¶
擅塲延繡頸朝飛弄綺翼飲啄常自在驚雄恒不息¶
　　　夜夜曲¶
愁人夜獨傷滅燭卧蘭房秪恐多情月旋来照妾牀¶