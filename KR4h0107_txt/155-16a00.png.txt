語皆類此非後人作明矣孔宗翰亦有本與此多同(失/名)¶
　　　夏侯湛¶
夏侯湛獵兎賦息徒蘭圃秣驥華田目送歸鴻手揮五¶
絃優哉游哉聊以永年其語與嵇叔夜同嵇與夏侯同¶
時其偶同耶其相取耶嵇詩作華山夏侯作華田田字¶
覺勝葢魏都在鄴不應言華山當是華田華音花言華¶
茂之田也亦是奇語(升菴/詩話)¶
　　　繁星衣青天¶