　良田美池桑竹之屬阡陌交通雞犬相聞其中徃來¶
　種作男女衣著悉如外人黄髮垂髫並怡然自樂見¶
　漁人乃大驚問所從來具答之便要還家設酒殺雞¶
　作食村中聞有此人咸來問訊自云先世避秦時亂¶
　率妻子邑人來此絶境不復出焉遂與外人間隔問¶
　今是何世乃不知有漢無論魏晉此人一一為具言¶
　所聞皆歎惋餘人各復延至其家皆出酒食停數日¶
　辭去此中人語云不足為外人道也既出得其船便¶