禽多思風髙松易秋逺林才有色遥水漫無流京華佳¶
麗所目極與雲浮但覩凌霄觀詎見望仙樓鏁門皆秀¶
發鴛池盡學優待君草封禪東山觀射牛¶
　　　從駕還京¶
至仁文教逺惟聖武功宣太師觀六義諸侯問百年𤣥¶
覽時乘隙訓旅次山川鎮象屯休氣華葢翼飛煙鼔奏¶
千人響旗動七星連峻嶺戈迴日髙峯馬煦(一作/照)天姑¶
射神逰罷蕭關獵騎旋更待東山上看君巡狩篇¶