盈昃俗志信頺隆財殫交易絶華落愛難終所惜改驩¶
眄豈恨逐征蓬願囘昭陽景持照長門宫¶
　　　却出東西門行¶
驅馬城西阿遥眺想京闕望極煙原盡地逺山河沒揺¶
装非短晨還歌豈明發脩服悵邉羈瞻途耿鄉謁馳盖¶
轉徂龍囘星引奔月樂去哀鏡(疑作/境)滿悲來壯心歇歳¶
華委徂貌年霜移暮髪晨物乆侵晏(一作/尋)征思坐淪越¶
清氛掩行夢憂原盪瀛渤一念起關山千里顧丘窟¶