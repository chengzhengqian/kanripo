　　　相名詩¶
仙人賣玉杖乘鹿去山林浮杯度池曲摩鏡徃河隂井¶
内書銅板竈裏化黄金妻揺五明扇妾弄一絃琴暫遊¶
忽千里中天那可尋¶
　　　望江中月影(文苑英華作簡文帝今/從藝文初學作元帝)¶
澄江涵皓月水影若浮天風來如可泛流急不成圓秦¶
鈎(一作/鏡)斷復接和璧碎還聯裂紈依岸草斜桂逐行船¶
即此春江上無俟百枝然¶