　　　種葛篇¶
種葛南山下葛藟自成隂與君初婚時結髮恩義深懽¶
愛在枕席宿昔同衣衾竊慕棠棣篇好樂和瑟琴行年¶
將晚暮佳人懐異心恩紀曠不接我情遂抑沈出門當¶
何顧徘徊歩北林下有交頸獸仰見雙棲禽攀枝長歎¶
息涙下沾羅襟良馬知我悲延頸代我吟昔為同池魚¶
今為(玉臺/作若)商與參往古皆歡遇我獨困於今棄置委天¶
命悠悠安可任¶