道喪故興義銷亡於是賦頌先鳴故比體雲構紛紜雜¶
遝信舊章矣夫比之為義取類不常或喻於聲或方於¶
貌或擬於心或譬於事宋玉高唐云纎條悲鳴聲似竽籟¶
此比聲之類也枚乘荒園云焱焱紛紛若塵埃之間白¶
雲此則比貌之類也賈生鵩賦云禍之與福何異糺纒¶
此以物比理者也王襃洞簫云優柔温潤如慈父之愛¶
子也此以聲比心者也馬融長笛云繁縟絡繹范蔡之説¶
此以響比辯者也張衡南都云起鄭舞蠒抽緒此以容¶