獨不賂乃惡圖之既行遂按誅毛延夀琴操又言本齊¶
國王穰女端正閑麗未常窺看門戸穰以其有異人求¶
之不與年十七進之帝以地逺不幸欲賜單于美人嬙¶
對使者越席請往後不願妻其子吞藥而卒葢其事雜¶
出無所考正自信史尚不同况傳記乎要之琴操最牴¶
牾矣按昭君南郡人今秭歸縣有昭君村人生女必灼¶
艾炙其靣慮以色選故也昭君卒塟匈奴謂之靑塚晉¶
以文王諱昭號明妃云(韓子蒼昭/君圖敘)¶