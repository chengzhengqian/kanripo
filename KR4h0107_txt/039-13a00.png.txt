述職投邊城羈束戎旅間下車如昨日望舒四五圎借¶
問此何時胡蝶飛南園流波戀舊浦行雲思故山閩越¶
衣文虵胡馬願度燕風土安所習由來有固然¶
結宇窮岡曲耦耕幽藪隂荒庭寂以閒幽(一作/山)岫峭且¶
深凄風起東谷有渰興南岑雖無箕畢期膚寸自成霖¶
澤雉登壟雊寒猿擁條吟溪壑無人跡荒楚鬱蕭森投¶
耒循岸垂時聞樵採音重基可擬志迴淵可比心養真¶
尚無為道勝貴陸沈游思竹素園寄辭翰墨林¶