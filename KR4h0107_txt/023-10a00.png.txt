虎戲西除含利從辟邪騏驥躡足舞鳯皇拊翼歌豐年¶
大置酒玉樽列廣庭樂飲過三爵朱顔暴已形式宴不¶
違禮君臣歌鹿鳴樂人舞鼙鼔百官雷抃讃若驚儲禮¶
如江海積善若陵山皇嗣繁且熾孫子列曽𤣥羣臣咸¶
稱萬嵗陛下長夀樂年御酒停未飲貴戚跪東廂侍人¶
承顔色奉進金玉觴此酒亦真酒福禄當聖皇陛下臨¶
軒笑左右咸歡康杯来一何遲羣僚以次行賞賜累千¶
億百官竝富昌¶