將軍息邉務校尉罷從戎池臺臨戚里弦管入新豐浮¶
雲隨走馬明月逐彎弓比來多射獵唯有上林中¶
三危上鳳翼九坂度龍鱗路髙山裏樹雲低馬上人懸¶
巖泉溜響深谷鳥聲春住馬來相問應知有姓秦¶
聊開鬱金屋暫對芙蓉池水光連岸動花風合樹吹春¶
杯猶雜泛細菓尚連枝不畏歌聲盡先看筝柱欹¶
洞靈開静室雲氣滿山齋古松裁數樹盤根無半埋愛¶
静魚争樂依人鳥入懷仲春徵隱士蒲輪上計偕¶