先生施教弟子是則温恭自虗所受是極見善存之聞¶
義則服(叶/)温柔孝弟毋驕恃力志毋虗邪行必正直游¶
居有常必就有徳顏色整齊中心必式夙興夜昧衣帶¶
必飭朝益莫習小心翼翼一此不懈是謂學則¶
　　　　右學則¶
少者之事夜寐蚤作既拚盥潄執事有恪攝衣共盥先¶
生乃作沃盥徹盥汎拚正席(叶祥/籥反)先生乃作出入恭敬¶
如見賔客(叶/恪)危坐鄉師顏色無怍¶