愁人坐狹斜喜得送流霞跂窻催酒熟停盃待菊花霜¶
風亂飄葉寒水細澄沙髙陽今日晚應有接䍦斜¶
　　　就蒲州使君乞酒¶
蕭瑟風聲慘蒼茫雪貌愁鳥寒栖不定池凝聚未流蒲¶
城桑葉落灞岸菊花秋願持河朔飲分勸東陵侯¶
　　　蒲州刺史中山公許乞酒一車未送¶
細柳望蒲臺長河始一逥秋桑㡬過落春蟻未曾開塋¶
角非難馭搥輪稍可催只言千日飲舊逐中山來¶