豔桃花水秋度桂枝風遂使叢臺夜明月滿牀空¶
　盧詢(名見顔氏家訓曰范陽盧詢/疑即盧詢祖也樂府作陳人)¶
　　　中婦織流黃¶
别人心已怨愁空日復斜然香望韓夀磨鏡待秦嘉殘¶
絲愁績爛餘織恐縑賖支機一片石緩轉獨輪車下簾¶
還憶月挑燈更惜花似天河上景春時織女家¶
　髙昂(字敖曹北海蓚人膽力過人姿采殊異少不師/訓專事馳騁齊神武起昻傾意附之因成覇業)¶
　　(除侍中司徒兼西南道都督而敖曹酷好/為詩雅有情致時人稱焉○見太平廣記)¶