退寵辭金屋見譴斥甘泉枕席秋風起房櫳明月懸燭¶
避窓中影香迴爐上煙丹庭斜草徑素壁㸃苔錢歌起¶
蒲生曲樂奏下山絃新聲昔廣宴餘杯今自傳王嬙向¶
絶漠宗女入祁連鴈書猶未返角馬無歸年昭臺有媵¶
御曾坂無棄捐後薪隨復積前魚誰更憐¶
　　　採蓮曲¶
金槳木蘭船戲採江南蓮蓮香隔浦渡荷葉滿江鮮房¶
垂易入手柄曲自臨盤露花時濕釧風莖乍拂鈿¶