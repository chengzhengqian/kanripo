牢羞既陳鍾石俟以斯而御揚盛軌¶
飬身必敬禮食昭時和嵗阜庶物饒鹽梅既濟鼎鉉調¶
特以膚腊加臐膮威儀濟濟懋皇朝¶
饔人進羞樂侑作川潛之膾雲飛臛甘酸有宜芬芍藥¶
金敦玉豆盛交錯御鼓既聲安以樂¶
玉食惟后膳必珍芳菰既絜重秬新是能安體又調神¶
荆包必至海貢陳用之有節徳無垠¶
嘉羞入饋猶化謐沃土名滋帝臺實陽華之菜雕陵栗¶