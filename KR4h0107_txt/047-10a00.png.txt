　石門在精舍南十餘里一名障山基連大嶺體絕衆¶
　阜闢三泉之會並立而開流傾巖𤣥映其上䝉形表¶
　於自然故因以為名此雖廬山之一隅實斯地之竒¶
　觀皆傳之於舊俗而未覩者衆将由懸瀬險峻人獸¶
　迹絶逕回曲阜路阻行難故罕經焉釋法師以隆安¶
　四年仲春之月因詠山水遂杖錫而遊于時交徒同¶
　趣三十餘人咸拂衣晨征悵然増興雖林壑幽邃而¶
　開塗競進雖乗危履石並以所恱為安既至則援木¶