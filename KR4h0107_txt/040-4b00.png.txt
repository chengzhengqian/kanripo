事離我志殊隔過商參昔徃鶬鶊鳴今來蟋蟀吟人情¶
懷舊鄉客鳥思故林師涓久不奏誰能宣我心¶
　孫楚(字子荆太原中都人少負才氣多陵傲初為石/苞驃騎參軍初至長揖曰天子命我參卿軍事)¶
　　(因此構隙湮廢積年後扶風王駿起為征西/參軍遷衛軍司馬惠帝初拜馮翊太守卒)¶
　　答𢎞農故吏民¶
昔我先侯邁徳垂化康哉之詠寔由良佐惟余忝辱弗¶
克負荷毎歴貴邦仰瞻泰華追慕先軌感想哀嗟詵詵¶
臣故爰及羣士皓首老成率彼邑里闡崇髙義長㓜以¶