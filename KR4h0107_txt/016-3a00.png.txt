雞鳴高樹巔狗吠深宫中蕩子何所之天下方太平刑¶
法非有貸柔協正亂名黄金爲君門璧玉爲軒(古樂府/有闌字)¶
堂上有䨇樽酒作使邯鄲倡劉王碧青甓後出郭門王¶
舎後有方池池中䨇鴛鴦鴛鴦七十二羅列自成行鳴¶
聲何啾啾聞我殿東廂兄弟四五人皆為侍中郎五日¶
一時來觀者滿路傍黃金絡馬頭熲熲何煌煌桃生露¶
井上李樹生桃傍蟲來齧桃根李樹代桃殭樹木身相¶
代兄弟還相忘(右一曲魏/晉樂所奏)¶