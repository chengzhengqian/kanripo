東部資良守北宫敦獻酬新枝漸接樹故凍欲含流早¶
花少餘雪春寒極晩秋徒嗟白岸逺空想赤松遊¶
　　　和晉安王薄晩逐涼北樓回望應教¶
向夕紛諠屛追涼飛觀中樹影臨城日牕含度水風遥¶
天如接岸逺㠶似凌空陪文慙宋玉徒等侍蘭宫¶
　　　贈周處士¶
九丹開石室三徑沒荒林仙人翻可見隠士更難尋籬¶
下黄花菊丘中白雪琴方欣松葉酒自和遊山吟(李蕭/逺有)¶