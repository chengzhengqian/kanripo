行行重行行與君生别離相去萬里餘各在天一涯道¶
路阻且長㑹靣安可知(一作/期)胡馬依北風越鳥巢南枝¶
相去日巳逺衣帶日巳緩浮雲蔽白日遊子不顧返思¶
君令人老嵗月忽巳晚棄捐勿復道努力加餐飯¶
青青河畔草鬱鬱園中栁盈盈樓上女皎皎當窓牖娥¶
娥紅粉粧纎纎出素手昔為倡家女今為蕩子婦蕩子¶
行不歸空牀難獨守(玉臺作/枚乗)¶
青青陵上栢磊磊澗中石人生天地間忽如逺行客斗¶