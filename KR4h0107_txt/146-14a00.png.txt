韻甚易雖纎意曲變非可縷言然振其大綱不出兹論¶
若夫宫商大和譬諸吹籥翻迴取均頗似調瑟瑟資移¶
柱故有時而乖貳籥含定管故無徃而不一陳思潘岳¶
吹籥之調也陸機左思瑟柱之和也槩舉而推可以類¶
見又詩人綜韻率多清切楚辭辭楚故訛韻實繁及張¶
華論韻謂士衡多楚文賦亦稱知楚不易可謂銜靈均¶
之聲餘失黄鍾之正響凡切韻之動勢若轉圜訛音之¶
作甚於枘方免乎枘方則無大過矣練才洞鍳剖字鑚¶