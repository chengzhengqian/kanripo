上壽酒樂未央大晉應天慶皇帝永無疆¶
　　　正旦大㑹行禮歌(十五章/)¶
穆穆天子光臨萬國多士盈朝莫非俊德流化罔極王¶
猷允塞嘉㑹置酒嘉賓充庭羽旄曜宸極鐘鼓振太清¶
百辟朝三朝彧彧明儀刑濟濟鏘鏘金聲玉振¶
禮樂具宴嘉賓眉壽祚聖皇景福惟日新羣后戾止有¶
來雍雍獻酬納贄崇此禮容豐肴萬俎㫖酒千鍾嘉賔¶
盡宴樂福祿咸攸同¶