得而詳焉漢風所宗造端蘇李東京揚其流波建安備¶
其氣質逮于江左托意虛𤣥繼以齊梁綺縟陳隋輕艷¶
而詩之變極矣中間作者若張蔡曹劉潘陸顔謝江沈¶
徐庾莫不虎視蛟騰抗心特異思以駕前賢之逸軌障¶
當世之頽瀾然而繁音曲節每變益工品格風標沿時¶
遞下豈所謂聲音之道關乎世運者耶代歴既遐流風¶
寖沫後之學者莫得渉其津涯先生于是會萃遺失裒¶
為成書詩以人系人以代分代以時次火齊明月的皪¶