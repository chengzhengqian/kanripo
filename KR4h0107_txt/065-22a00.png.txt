在心曰志發言詩聲成于文被管絲手舞足蹈欣泰時¶
移風易俗王化基琴角揮韻白雲舒簫韶協音神鳳来¶
拊撃和節詠在初章曲乍畢情有餘文同軌一道徳行¶
國靖民和禮樂成四縣庭響羙勳英八列陛唱貴人聲¶
舞飾麗華樂容工羅裳映(宋書/作皎)日袂隨風金翠列輝蕙¶
麝豐淑姿秀體乆帝衷¶
　　宋書凰衘書伎辭　　　　　無名氏¶
　　(隋書樂志曰鳳凰銜書伎自宋齊以来有之三朝/用之南齊書樂志曰盖魚龍之流也元會曰侍中)¶