文姬泣胡殿昭君思漢宫余亦何為者淹留此山東¶
　　　　㑹圃臨春風¶
臨春風春風起春樹游絲暧如網(一作/烟)落花雰似霧先¶
泛天淵池還過細栁枝蝶逢飛搖颺燕值羽差池揚桂¶
斾動芝盖開燕裾吹趙帶趙帶飛參差燕裾合且離迴¶
簮復轉黛顧步惜容儀容儀已炤灼春風復迴薄氛氲¶
桃李花青跗含素蕚既為風所開復為風所落搖緑蔕¶
抗紫莖舞春雪襍流鶯曲房開兮金鋪響金鋪響兮妾¶