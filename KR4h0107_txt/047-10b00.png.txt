　尋葛厯險窮崕猿臂相引僅乃造極於是擁勝倚巖¶
　詳觀其下始知七嶺之美藴竒於此雙闕對峙其前¶
　重巖映帶其後巒阜周廻以為障崇巖四營而開宇¶
　其中則有石臺石池宫舘之象觸類之形致可樂也¶
　清泉分流而合注淥淵鏡浄於天池文石發彩煥若¶
　披面檉松芳草蔚然光目其為神麗亦已備矣斯日也¶
　衆情奔恱矚覽無厭遊觀未久而天氣屢變霄霧塵集¶
　則萬象隠形流光廻照則衆山倒影開闔之際状有靈¶