　　(士西渡河以攻秦秦人懼自引咎越/乃還軍軍人悦樂作河梁之詩曰)¶
渡河梁兮渡河梁舉兵所伐攻秦王孟冬十月多雪霜¶
隆寒道路誠難當陳兵未濟秦師降(胡江/反)諸侯怖懼皆¶
恐惶聲傳海内威逺邦稱伯穆桓齊楚莊天下安寧夀¶
考長悲去歸兮河無梁¶
　　　渡易水歌(一曰荆/軻歌)¶
　　(史記曰燕太子丹使荆軻刺秦王太子及賔客知/其事者皆白衣冠以送之至易水之上既祖取道)¶
　　(高漸離擊筑荆軻和而歌為變徵之聲士皆垂淚/涕泣又前而為歌云云復為羽聲忼慨士皆瞋目)¶