　　(古尺作新律吕以調聲韻律成遂班下太常使太/樂總章鼔吹清商施用朂遂典知樂事啓朝士解)¶
　　(音律者共掌之使郭瓊宋識等造正/德大豫二舞其樂章亦張華所作云)¶
　　　正德舞歌¶
曰皇上天𤣥鑒惟光神器周回五德代章祚命于晉世¶
有哲王宏濟區夏陶甄萬方大明垂耀旁燭無疆蚩蚩¶
庶類風德永康皇道惟清禮樂斯經金石在縣萬舞在¶
庭象容表慶協律被聲軼武超濩取節六英同進退讓¶
化漸無形大和宣洽通于幽𠖇¶