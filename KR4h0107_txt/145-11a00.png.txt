詞比采而推兩漢之作乎觀其結體散文直而不野婉¶
轉附物怊悵切情實五言之冠冕也至於張衡怨篇清¶
曲可詠仙詩緩歌雅有新聲暨建安初五言騰踴文帝¶
陳思縱轡以騁節王徐應劉望路而爭驅竝憐風月狎¶
池苑述恩榮敘酣宴慷慨以任氣磊落以使才造懐指¶
事不求纎宻之巧驅辭逐貌唯取昭晰之能此其所同¶
也乃正始明道詩雜仙心何晏之徒率多浮淺唯嵇志¶
清峻阮旨遙深故能標焉若乃應璩百一獨立不懼辭¶