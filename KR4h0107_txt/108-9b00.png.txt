殿髙絲吹滿日落綺羅鮮莫論朝漏促傾巵待夕筵¶
　　　自君之出矣六首¶
自君之出矣霜暉當夜明思君若風影來去不曽停¶
自君之出矣房空帷帳輕思君如晝燭懐心不見明¶
自君之出矣不分道無情思君若寒草零落故心生¶
自君之出矣塵網暗羅帷思君如落日無有暫還時¶
自君之出矣緑草遍堦生思君如夜燭垂淚著雞鳴¶
自君之出矣愁顔難復覩思君如蘗條夜夜只交苦¶