浮踈争事闡緩既殊比興正背風騷若夫六典三禮所¶
施則有地吉凶嘉賔用之則有所未聞吟詠情性反擬¶
内則之篇操筆寫志更模酒誥之作遲遲春日翻學歸¶
藏湛湛江水遂同大傳吾既拙於為文不敢輕有掎摭¶
但以當世之作歴方古之才人逺則揚馬曹王近則潘¶
陸顔謝觀其遣辭用心了不相似若以今文為是則昔¶
賢為非若以昔賢可稱則今體宜棄俱為盍各則未之¶
敢許又時有效謝康樂裴鴻臚文者亦頗有惑焉何者¶