霞開宿霧衆鳥相與飛遲遲出林翮未夕復來歸量力¶
守故轍豈不寒與饑知音茍不存巳矣何所悲¶
凄厲嵗云暮擁褐曝前軒南圃無遺秀枯條盈北園傾¶
壺絶餘瀝闚竈不見烟詩書塞座外日昃不遑研閒居¶
非陳厄竊有愠見言何以慰吾懷頼古多此賢¶
榮叟老帶索欣然方彈琴原生納决履清歌暢高音重¶
華去我久貧士世相尋敝襟不掩肘藜羮常乏斟豈忘¶
襲輕裘茍得非所欽賜也徒能辯乃不見吾心¶