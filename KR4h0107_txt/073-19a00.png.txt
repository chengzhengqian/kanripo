福禮以昭事樂以感靈八簋陳室六舞充庭觀徳在廟¶
象徳在形四海來祭萬國咸寧¶
　舞曲歌辭¶
　　齊前後舞歌二首　　　　　無名氏¶
　　前舞階歩歌(齊樂志云新/辭下篇同)¶
　　(隋書樂志曰近代舞出入皆作樂謂之階歩咸用/肆夏即周官所謂樂出入奏鐘鼓也○古今樂錄)¶
　　(曰何承天云今舞出樂謂之階歩蕤賔廂作尋儀/禮燕飲射三樂皆云席工於西階上大師升自西)¶
　　(階北靣東上相者坐受瑟乃降笙入立于縣中北/面乃合樂工歌鹿鳴四牡周南今直謂之階歩而)¶