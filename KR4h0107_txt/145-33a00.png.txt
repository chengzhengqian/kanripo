此詩之流也繇是而觀則知詩者乃精神之浮英造化¶
之秘思也若夫妙騁心機随方合節或約旨以植義或¶
宏文以叙心或緩發如朱絃或急張如躍楛或始迅以¶
中留或既優而後促或慷慨以任壮或悲悽以引泣或¶
因拙以得工或發竒而佀易此論匠之超悟不可得而¶
詳也易曰書不盡言言不盡意若乃因言求意其亦庶¶
乎有得與¶
魏詩門户也漢詩堂奥也入户升堂固其機也而晉氏¶