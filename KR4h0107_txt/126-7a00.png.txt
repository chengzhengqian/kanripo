暫徃春園傍聊過看果行枝繁類金谷花雜映河陽自¶
紅無假染真白不須粧燕送歸菱井蜂銜上蜜房非是¶
金鑪氣何闗栢殿香裛衣偏定好應持奉魏王¶
　　　西門豹廟¶
君子為利博逹人樹徳深蘋藻由斯薦樵蘇幸未侵恭¶
聞正臣(一作/直)祀良識佩韋心容範雖年代徽猷若可尋¶
菊花隨酒馥槐影向窻臨鶴飛疑逐舞魚驚似聽琴漳¶
流鳴磴石銅雀影秋林¶