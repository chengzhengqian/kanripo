文士擬作者吾因悟陵與蘇武贈答五言詩亦後人所¶
擬蕭統不能辨也¶
容齋隨筆曰文選編李陵蘇武詩凡七篇人多疑俯觀¶
江漢流之語以為蘇武在長安所作何為乃及江漢東¶
坡云皆後人所擬也予觀李詩云獨有盈觴酒與子結¶
綢繆盈字正惠帝諱漢法觸諱者有罪不應陵敢用之¶
益知坡公之言為可信也(按古詩曰盈盈一水間又髙/帝諱邦韋孟詩曰實絶我邦)¶
(古人臨文/或不諱也)¶