　　(遂去位徙家於鄒又作一篇孟卒於鄒或/曰其子孫好事述先人之志而作是詩也)¶
肅肅我祖國自豕韋黼衣朱紱四牡龍旂彤弓斯征撫¶
寧遐荒總齊羣邦以翼大商迭彼大彭動績維光至于¶
有周歴世會同王赧聽譖實絶我邦我邦既絶厥政斯¶
逸賞罰之行非繇王室庶尹羣后靡扶靡衛五服崩離¶
宗周以墜我祖斯微遷于彭城在予小子勤唉(呼來許/其二反)¶
厥生阨此嫚秦耒耜斯耕悠悠嫚秦上天不寧乃眷南¶
顧授漢于京於赫有漢四方是征靡適不懷萬國攸平¶