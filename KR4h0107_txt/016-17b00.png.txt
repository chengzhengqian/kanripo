遥望極辰天曉月移憂來塡心誰當我知戚戚多思慮¶
耿耿殊不寧禍福無形惟念古人遜位躬耕遂我所願¶
以兹自寧自鄙棲棲守此末榮暮秋烈風昔蹈滄海心¶
不能安攬衣瞻夜北斗䦨干星漢照我去自無他奉事¶
二親勞心可言窮逹天爲智者不愁多爲少憂安貧樂¶
道師彼荘周遺名者貴子遐同遊往者二賢名垂千秋¶
飲酒歌舞樂復何須照視日月日月馳驅轗軻人間何¶
有何無貪財惜費此一何愚鑿石見火居代㡬時爲當¶