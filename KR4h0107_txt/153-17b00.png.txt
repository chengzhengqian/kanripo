古樂府云金銅作蓮花蓮子何其貴攡門不安横無復¶
相關意石闕生口中含悲不得語石闕古漢時碑名故¶
云(夷白齋/詩話)¶
　　　小姑無郎¶
古樂府淸溪小姑曲云開門白水側近橋梁小姑所居¶
獨處無郎唐李義山詩神女生涯元是夢小姑居處本¶
無郎小姑蔣子文第三妹也楊炯少姨廟碑云虞帝二¶
妃湘水之波瀾未歇蔣侯三妹青溪之軌迹可尋(升菴/詩話)¶