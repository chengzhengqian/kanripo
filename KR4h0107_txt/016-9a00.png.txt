相逢狹路間道隘不容車不知何年少夾轂問君家君¶
家誠易知易知復難忘黃金爲君門白玉爲君堂堂上¶
置樽酒作使邯鄲倡中庭生桂樹華燈何煌煌兄弟兩¶
三人中子爲侍郎五日一來歸道上自生光黃金絡馬¶
頭觀者盈道傍入門時左顧但見䨇鴛鴦鴛鴦七十二¶
羅列自成行音聲何噰噰鶴鳴東西廂大婦織綺羅中¶
婦織流黃小婦無所爲挾瑟上高堂丈人且安坐調絲¶
方未央(右一曲晉/樂所奏)¶