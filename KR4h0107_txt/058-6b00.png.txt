寢瘵謝人徒滅迹入雲峰巖壑寓耳目歡愛隔音容永¶
絶賞心望長懷莫與同末路値令弟開顔披心胷¶
心胷既云披意得咸在斯凌澗尋我室散帙問所知夕¶
慮曉月流朝忌曛日馳悟對無厭歇聚散成分離¶
分離别西川廻景歸東山别時悲已甚别後情更延傾¶
想遲嘉音果枉濟江篇辛勤風波事欵曲洲渚言¶
洲渚既淹時風波子行遲務協華京想詎存空谷期猶¶
復惠來章祗足攪余思儻若果歸言共陶暮春時¶