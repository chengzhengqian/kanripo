再盼傾國凡斯種種感蕩心靈非陳詩何以展其義非¶
長歌何以騁其情故曰詩可以羣可以怨使窮賤易安¶
幽居靡悶莫尚於詩矣故詞人作者罔不愛好今之士¶
俗斯風熾矣纔能勝衣甫就小學必甘心而馳騖焉於¶
是庸音雜體人各為容至使膏腴子弟恥文不逮終朝¶
㸃綴分夜呻吟獨觀謂為警䇿衆覩終淪平鈍次有輕¶
薄之徒咲曹劉為古拙謂鮑昭羲皇上人謝朓今古獨¶
歩而師鮑昭終不及日中市朝滿(鮑照結客/少年場行)學謝朓劣¶