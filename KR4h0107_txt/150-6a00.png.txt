　(劉㑹孟曰沈休文懐舊九/首杜子羙八哀之祖也)¶
　(班姬託扇以寫怨應㻛託鴈以言懐皆非徒作沈約/咏月曰方暉竟户入圓影隙中来刻意形容殊無逺)¶
　(韻○詩/家直説)¶
　　江淹¶
文通詩體總雜善於摹擬筋力於王㣲成就於謝朓初¶
淹罷宣城郡遂宿冶亭夢一羙丈夫自稱郭璞謂淹曰¶
吾有筆在卿處多年矣可以見還淹探懐中得五色筆¶
以授之爾後為詩不復成語故世傳江淹才盡(詩/品)¶