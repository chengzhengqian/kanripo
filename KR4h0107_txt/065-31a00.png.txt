坐倚無精魂使我生百慮方局十七道期會是何處¶
暫出白門前楊栁可藏烏歡作沈水香儂作博山鑪¶
十期九不果常抱懷恨生然燈不下炷有油那得明¶
自從近日来了不相尋博竹簾裲襠題知子心情薄¶
下帷燈火盡朗月照懷裏無油何所苦但令天明爾¶
近日蓮違期不復尋博子六籌翻雙魚都成罷去巳¶
一夕就郎宿通夜語不息黄蘗萬里路道苦真無極¶
登店賣三葛郎来買丈餘合匹與郎去誰解斷麤踈¶