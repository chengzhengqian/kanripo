古今論詩多矣吾獨愛湯惠休稱謝靈運為初日芙蓉¶
沈約稱王筠為彈丸脱手两語最當人意初日芙蓉非¶
人力所能為精彩華妙之意自然見於造化之外靈運¶
諸詩可以當此者亦無幾彈丸脱手雖是輸寫便利動¶
無留礙然其精圓快速發之在手筠亦未能盡也然作¶
詩審到此地豈復更有餘事韓退之贈張籍云君詩多¶
態度藹藹春空雲司空圖記戴叔倫語云詩人之詞如¶
藍田日暖玉生煙亦是形似之微妙者但學者不能味¶