(一作/拜)祁連春風春月將進酒妖姬舞女亂君前¶
　　　烏棲曲應令三首(前二首樂府作元帝/非也元帝别有四首)¶
握中清酒瑪瑙鍾裾邊雜珮琥珀紅欲持寄君心不惜¶
共指三星今何夕¶
濃黛輕紅㸃花色還欲令人不相識金壺夜永詎能多¶
莫持賒用比懸河¶
芳樹歸飛聚儔匹猶有殘光半山日莫憚褰裳不相求¶
漢臯遊女習飛(一作/風)流¶