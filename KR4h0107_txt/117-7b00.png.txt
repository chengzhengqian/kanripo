髮危冠下匕首地圖中琴聲不可識遺恨沒秦宫¶
　　　照帙秋螢¶
秋牕餘照盡入暗早螢來忽聚還同色恒然詎落灰飛¶
影黄金散依帷縹帙開含明終(律祖/作自)不息夜月空徘徊¶
　　　俠客控絶影¶
　　(陸土衡擬古詩曰俠客/控絶景都人驂玉軒)¶
青門小苑物華新花開鳥弄㑹芳春仙掌層臺浮麗日¶
長楸廣路起紅塵園中追尋桃李徑陌上逢迎遊俠人¶