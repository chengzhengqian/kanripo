以來迄乎晉宋其體屢變前哲論之詳矣暨永明天監¶
之際太和天保之間洛陽江左文雅尤盛彼此好尚互¶
有異同江左宫商發越貴於清綺河朔詞義貞剛重乎¶
氣質氣質則理勝其詞清綺則文過其意理深者便於¶
時用文華者宜於詠歌此其南北詞人得失之大較也¶
若能掇彼清音簡兹累句各去所短合其兩長則文質¶
彬彬盡羙盡善矣梁自大同之後雅道淪缺漸乖典則¶
爭馳新巧簡文湘東啓其淫放徐陵庾信分路揚鑣其¶