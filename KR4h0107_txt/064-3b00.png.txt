江南相思引多歎不成音黄鶴西北去銜我千里心¶
深堤下生草髙城上入雲春人心生思思心長為君¶
　　白紵歌二首¶
琴瑟未調心已悲任羅勝綺彊自持忍思一舞望所思¶
將轉未轉恒如疑桃花水上春風出舞袖逶迤鸞照日¶
徘徊鶴轉情豔逸君為迎歌心如一¶
少年窈窕舞君前容華艶艶將欲然為君嬌凝復遷延¶
流目送笑不敢言長袖拂面心自煎願君流光及盛年¶