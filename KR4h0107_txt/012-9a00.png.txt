視浮雲馳奄忽互相踰風波一失所各在天一隅長當¶
從此别且復立斯湏欲因晨風發送子以賤軀¶
携手上河梁遊子暮何之徘徊蹊路側悢悢(一作/恨恨)不能¶
辭行人難乆畱各言長相思安知非日月弦望自有時¶
努力崇眀徳皓首以爲期¶
嘉㑹難再遇三載爲千秋臨河濯長纓念子(一作/别)悵悠¶
悠逺望悲風至對酒不能酬行人懷往路何以慰我愁¶
獨有盈觴酒與子結綢繆¶