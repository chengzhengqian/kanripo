　　(古今樂錄曰十五從/軍征以下是古詩)¶
燒火燒野田野鴨飛上天童男娶寡婦壯女笑殺人¶
髙髙山頭樹風吹葉落去一去數千里何當還故處¶
十五從軍征八十始得歸道逢鄉里人家中有阿誰¶
遥㸔是君家松柏冡纍纍兎從狗竇入雉從梁上飛¶
中庭生旅穀井上生旅葵春穀持作飰採葵持作羮¶
羮飰一時熟不知飴阿誰出門東向㸔涙落沾我衣¶
　　　紫騮馬歌¶