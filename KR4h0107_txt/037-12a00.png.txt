瞻彼蘭林有翹有秀有斐君子邦之碩茂厥徳伊何固¶
天攸授如川之源如山之富回流清淵啓襟開裕縉紳¶
睎風民用胥附¶
猗猗碩人如玉如金浚其明哲克廣徳心習習凱風吹¶
我棘林飛鴞萃至允懐好音悠悠征徒輶徳鮮任嗟我¶
猗人和樂實忱¶
在昔延州鵠鳴江涯今我陸子曠世繼竒身乖千載徳¶
音並馳漸鴻遵渚宛其羽儀安得髙風騰翮天池¶