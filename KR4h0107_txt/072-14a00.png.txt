蕭蕭叢竹映澹澹平湖浄葉倒漣漪文水漾檀欒影相¶
思不會面相望空延頸逺天去浮雲長墟斜落景幽痾¶
與嵗積賞心隨事屏鄉念一邅迴白髪生俄頃¶
　釋寳月(詩品曰齊道猷釋寳月/詩庾白二胡亦有清句)¶
　　估客樂(二曲/)¶
　　(齊武帝布衣時嘗遊遊鄧登阼以後追憶徃事作/估客樂使寳月奏之管絃月又上此二曲凡四章)¶
郎作十里行儂作九里送㧞儂頭上釵與郎資路用¶
有信數寄書無信心相憶莫作瓶落井一去無消息¶