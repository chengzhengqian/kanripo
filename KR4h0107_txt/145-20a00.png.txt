　　通變¶
論文之方譬諸草木根幹麗土而同性臭味晞陽而異¶
品矣是以九代詠歌志合文則黄歌斷竹質之至也唐¶
歌在昔則廣於黄世虞歌卿雲則文於唐時夏歌雕墻縟¶
於虞代商周篇什麗於夏年至於序志述時其揆一也¶
暨楚之騷文矩式周人漢之賦頌影寫楚世魏之薦制¶
顧慕漢風晉之辭章瞻望魏采確而論之則黄唐淳而¶
質虞夏質而辨商周麗而雅楚漢侈而艶魏晉淺而綺¶