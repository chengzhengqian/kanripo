忽蹉跎促促朝露期榮樂遽幾何念此腸中悲涕下自¶
滂沱但畏執法吏禮防且切磋¶
　　　遊俠篇¶
翩翩四公子濁世稱賢名龍虎相交争七國竝抗衡食¶
客三千餘門下多豪英遊説朝夕至辯士自縱横孟嘗¶
東出關濟身由鷄鳴信陵西反魏秦人不窺兵(藝文類/聚作開)¶
(濟/彊)趙勝南詛楚乃與毛遂行黄歇北適秦太子還入荆¶
美哉遊俠士何以尚四卿我則異於是好古師老彭¶