蕩子從游宦思妾守房櫳塵鏡朝朝掩寒衾夜夜空若¶
非新有悦何事乆西東知人相憶否淚盡夢啼中¶
　　　祀伍相廟¶
石城寧足拒金陣詎能追楚關開六塞吳兵入九圍山¶
水猶縈帶城池失是非空餘夀宫在日暮舞靈衣¶
　　　詠風(英華作沈約今從藝文初學作元/帝  此下四首並似應令之作)¶
樓上試朝粧風花下砌傍入鏡先飄粉翻衫好染香度¶
舞飛長袖傳歌共繞梁欲因吹少女還持拂大王¶