起金吾騎香逐令君衣緑酒犀為椀鳴琴寳作徽寸隂¶
良可惜千金本易揮¶
　袁奭(字元明陳郡人梁司空昻之孫蕭莊時以侍中/奉貢至齊及莊敗除琅邪王儼大將軍諮議入)¶
　　(文林館遷/太中大夫)¶
　　　從駕遊山¶
天遊響仙蹕春望動神𠂻澗水含初溜山花發早叢玉¶
輿明淑景珠旗轉瑞風平原與上路(一作/洛)佳氣逺䓗䓗¶
　荀仲舉(字士髙穎川人世江南仕梁為南沙令後至/北齊入文林館以年老家貧出為義寧太守)¶