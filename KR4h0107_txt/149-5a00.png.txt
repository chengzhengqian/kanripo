客有問余謝公池塘生春草明月照積雪二句優劣奚¶
若予曰池塘生春草情在言外明月照積雪㫖㝠句中¶
風力雖齊取興各別詩有二義一曰情二曰事事者如¶
劉越石詩鄧生何感激千里来相求白登幸曲逆鴻門¶
頼留侯是也情者如康樂公池塘生春草是也抑由情¶
在言外故其詞似淡而無味常手覽之何異文侯聼古¶
樂哉謝在永嘉西堂夢見惠連因得池塘生春草之句¶
此句得非神助之乎(同上○田承君云池塘生春草葢/是病起忽然見此為可喜而能道)¶