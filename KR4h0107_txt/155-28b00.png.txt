作三婦詩乃為匹嫡並耦巳之羣妻之意又加鄭衛之¶
辭大雅君子何其謬乎(並同/上)¶
張景陽七命有浮三翼泛中沚之句故詩家多用三翼¶
為輕舟如梁元帝日華三翼舸元㣲之光隂三翼過是¶
也按越絶書伍子胥水戰兵法内經曰大翼一艘廣一¶
丈五尺二寸長十丈中翼一艘廣一丈三尺五寸長五¶
丈六尺小翼一艘廣一丈三尺長九丈所謂三翼者皆¶
巨戰舩也用為輕舟誤矣(韻語/陽秋)¶