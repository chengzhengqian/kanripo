肺登高遠眺望魂神忽飛逝奄若夀命盡旁人相寛大¶
爲復彊視息雖生何聊頼託命於新人竭心自勗厲流¶
離成鄙賤常恐復捐廢人生幾何時懷憂終年嵗¶
嗟薄祜兮遭世患宗族殄兮門戸單身執略兮入西關¶
歴險阻兮之羌蠻山谷眇兮路漫漫眷東顧兮但悲歎¶
冥當寢兮不能安饑當食兮不能餐常流涕兮眥不乾¶
薄志節兮念死難雖茍活兮無形顔惟彼方兮逺陽精¶
隂氣凝兮雪夏零沙漠壅兮塵冥冥有草木兮春不榮¶