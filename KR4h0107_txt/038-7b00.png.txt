日夕隂雲起登城望洪河川氣冒山嶺驚湍激巖阿歸¶
鴈暎蘭畤(五臣作/洔音止)游魚動圎波鳴蟬厲寒音時菊耀秋¶
華引領望京室南路在伐柯大厦(五臣/作夏)緬無覿崇芒鬱¶
嵯峨總總都邑人擾擾俗化訛依水類浮萍寄松似懸¶
蘿朱博糾舒慢楚風被琅邪曲蓬何以直託身依叢麻¶
黔黎竟何常政成在民和位同單父邑愧無子賤歌豈¶
敢陋㣲官但恐忝所荷¶
　　　在懐縣作二首¶