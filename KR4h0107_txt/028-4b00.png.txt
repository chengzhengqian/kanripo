泳彼長川言息其沚陟彼髙岡言刈其杞嗟我獨征靡¶
瞻靡恃仰彼凱風載坐載起¶
穆穆恵風扇彼輕塵奕奕素波轉此遊鱗伊我之勞有¶
懐佳人寤言永思寔鍾所親¶
所親安在舍我逺邁弃此蓀芷襲彼蕭艾雖曰幽深豈¶
無顛沛言念君子不遐有害¶
人生夀促天地長乆百年之期孰云其夀思欲登仙以¶
濟不朽攬轡踟蹰仰顧我友¶