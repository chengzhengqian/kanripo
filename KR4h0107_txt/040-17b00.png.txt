木敷榮后皇宣遊既宴且寧光光華輦詵詵從臣微風¶
扇穢朝露翳塵上䕃丹幄下藉文茵臨川(初學/作池)挹盥濯¶
故潔新俯鏡清流仰睇天津藹藹華林巖巖景陽業業¶
峻宇奕奕飛梁垂䕃倒景若沉若翔¶
浩浩白水汎汎龍舟皇在靈沼百辟同遊擊櫂清歌鼓¶
枻行酬(初學/作謳)聞樂咸和具醉斯柔在昔帝虞徳被遐荒¶
干戚在庭苗民(初學/作人)來王今我哲后古聖齊芳惠此中¶
國以綏四方元首既明股肱惟良樂酒今日君子惟康¶