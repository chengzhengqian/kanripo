　　　送蔡君知入蜀二首(知一/作却)¶
金陵巳去國銅梁忽背飛失路逺相送他鄉何日歸¶
靈關九折險蜀道二星遥乘楂若有便希泛廣陵潮¶
　孔紹安(大業末為監察御史入/唐拜内史舍人秘書監)¶
　　　結客少年塲行¶
結客佩吳鈎横行度隴頭鴈在弓前落雲從陣後浮吳¶
師驚燧象燕將警奔牛轉蓬飛不息氷河結未流若使¶
二邊定當封萬户侯¶