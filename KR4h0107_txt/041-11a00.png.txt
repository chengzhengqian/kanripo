負力相如折其端眥血下霑襟怒髮上衝冠西缶終雙¶
擊東瑟不隻彈捨生豈不易處死誠獨難稜威章臺顛¶
彊禦亦不干屈節邯鄲中俛首忍回軒廉公何為者負¶
荆謝厥諐智勇冠當世弛張使我歎¶
　　時興詩¶
亹亹圓象運悠悠方儀廓忽忽歲云暮㳺原采蕭藿北¶
踰邙與河南臨伊與洛凝霜霑蔓草悲風振林薄摵摵¶
芳葉零橤橤芬華落下泉激洌清曠野増遼索登髙眺¶