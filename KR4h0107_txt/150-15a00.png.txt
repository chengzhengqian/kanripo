名家無先筠者又於御筵謂王志曰賢弟子文章之羙¶
可謂後来獨歩謝朓嘗見語云好詩圓羙流轉如弹丸¶
近見其數首方知此言為實(南/史)¶
王筠為太子洗馬梁昭明愛文學士常與筠及劉孝綽¶
陸倕到洽殷鈞等遊宴𤣥圃太子獨執筠袖撫孝綽肩¶
曰所謂左把浮丘袖右拍洪崖肩其見重如此(同/上)¶
沈約於郊居造閣齋成筠為著草木十詠書之於壁皆¶
直寫文辭不加篇目約謂人曰此詩指物程形無假題¶