　燕射歌辭¶
　　晉四廂樂歌三首　　　　　傅𤣥¶
　　(晉書樂志曰晉初食舉亦用鹿鳴至武帝泰始五/年使傅𤣥荀朂張華各造正旦行禮及王公上壽)¶
　　(酒食舉樂歌詩後又詔成公綏亦作焉傅/𤣥造三篇一曰天鑒二日於赫三曰天命)¶
　　　正旦大會行禮歌(四章/)¶
天鑒有晉世祚聖皇時齊七政朝此萬方¶
鐘鼓斯震九賓備禮正位在朝穆穆濟濟¶
煌煌三辰實麗于天君后是象威儀孔䖍¶