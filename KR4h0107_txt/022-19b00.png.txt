為道中¶
　　　長歌行¶
靜夜不能寐耳聴衆禽鳴大城育狐兎髙墉多鳥聲壊¶
宇何寥廓宿屋邪草生中心感時物撫劒下前庭(藝文/作攬)¶
(衣下/閒庭)翔徉於階際景星一何明仰首觀靈宿北辰奮休¶
榮哀彼失羣燕䘮偶獨㷀㷀單心誰與侣造房孰與成¶
徒然喟有和悲慘傷人情余情偏易感懐往增憤盈吐¶
吟音不徹泣涕沾羅纓¶