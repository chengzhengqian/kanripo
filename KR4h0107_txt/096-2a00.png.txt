　　　觀樂應詔¶
趙瑟含清音秦筝凝逸響參差陳九夏依遲分四上從¶
風繞金梁含雲映珠網逓奏豈二八繁絃非一兩幸叨¶
東郭吹側(一作/厠)陪南風賞忘味信鏗鏘飡和終俯仰輕¶
塵已飛散游魚亦翻蕩恩光實難遇詠言寧易放¶
　　　詠舞¶
從風迴綺袖映日轉花鈿同情依促柱共影赴危絃¶
　王訓(字懐範暕長子㓜聰警有識量文章之美/為後進領袖為宣城王文學官至侍中)¶