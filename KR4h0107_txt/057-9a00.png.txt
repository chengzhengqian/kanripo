世運逺圖因事止髙揖七州外拂衣五湖裏隨山疏濬¶
潭傍巖藝枌梓遺情捨塵物貞觀丘壑美¶
　　九日從宋公戲馬臺集送孔令¶
季秋邊朔苦旅鴈違霜雪凄凄陽卉腓皎皎寒潭絜(潔/同)¶
良辰感聖心雲旗興暮節鳴葭戾朱宫蘭巵獻時哲餞¶
宴光有孚和樂隆所缺在宥天下理吹萬羣方恱歸客¶
遂海隅脫冠謝朝列弭棹薄枉渚指景待樂闋河流有¶
急瀾浮驂無緩轍豈伊川途念宿心愧將别彼美丘園¶