睢苑涼風舉章臺雲氣收螢光連燭動月影帶河流綠¶
綺朱弦泛黄花素蟻浮髙軒揚麗藻即是賦新秋¶
　　　賦得山卦名¶
蓬萊遯羽客巖穴轉䝉籠雲歸仙井暗霧觧石橋通影¶
帶臨峯鶴形隨襍雨風尋師不失路咸欲馭飛鴻¶
　　　初春賦得池應教¶
遥天收宻雨髙閣映奔曦雪盡青山路冰銷綠水池春¶
光落雲葉花影發晴枝琴樽奉終宴風月豈云疲¶