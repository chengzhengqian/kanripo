　　　採桑¶
蠶妾出房櫳結伴類花叢度水春衫綠映日晩妝紅釧¶
聲時動樹衣香自入風鈎長嫩枝曲葉盡細條空競採¶
須盈手爭歸欲滿籠自憐公府歩誰與少年同¶
　　　賦得長笛吐清氣¶
　　(魏文帝善哉行悲絃/激清聲長笛吐清氣)¶
胡闗氛霧侵羌笛吐清音韻切山陽曲聲悲隴上吟栁¶
折城邊樹梅舒嶺外林方知出塞虜不憚武溪深¶