芳樹石留豫章行等篇皆使人讀之茫然又朱鷺雉子¶
斑艾如張思悲翁上之囘等只二三句可觧豈非嵗久¶
文字舛訛而然耶(同/上)¶
漢鐃歌十八曲自朱鷺至石留古今樂錄謂其聲辭相¶
襍不復可分是也近世有好奇者擬之韻取不協字用¶
難訓亦好古之弊矣(丹鉛/餘錄)¶
古歌詞長安城西䨇員闕上有一雙銅雀宿一鳴五谷¶
生再鳴五谷熟今文選注所引遺一宿字遂不可韻難¶