從來重分隂未曾輕尺璧故任情一異於是望三益(髙/爽)¶
爾自髙樓寢予返東臯陌寄語落毛人非復平原客(遜/)¶
問舍且求田音亂無可擇勝門成好事盤紆欲何索(爽/)¶
　　　范廣州宅聯句¶
洛陽城東西却作經年别昔去雪如花今來花似雪(雲/)¶
濛濛夕煙起奄奄殘暉滅非君愛滿堂寧我安車轍(遜/)¶
　　　相送聯句¶
寸隂常可惜别至倍傷神子瞻天際水予望路中塵(韋/黯)¶