勉良圖使爾修名立¶
　　　園葵詩二首¶
種葵北園中葵生鬱萋萋朝榮東北傾夕穎西南晞零¶
露垂鮮澤朗月耀其輝時逝柔風戢嵗暮商猋飛曽雲¶
無温液嚴霜有凝威幸蒙髙墉徳𤣥景䕃素蕤豐條並¶
春盛落葉後秋衰慶彼晚彫福忘此孤生悲¶
翩翩晚彫葵孤生寄北蕃被蒙覆露恵㣲軀後時殘庇¶
足周一智生理各萬端不若聞道易但傷知命難¶