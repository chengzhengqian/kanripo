　　　帆字音¶
帆字符咸切舟上幔也又扶泛切使風也舟幔則平聲¶
使風則去聲葢動靜之異也劉熈釋名曰隨風張幔曰¶
帆注去聲廣韻曰張布障風曰㠶音與梵同左傳宣公¶
十三年注㧞斾投衡上使不㠶風謂車斾之受風若舟¶
㠶之帆風也舟帆之帆平聲帆風之帆去聲䟽云帆是¶
扇風之名孫綽子曰動不中理若帆舟而無柁南史因¶
風帆上前後連咽荆州記云宮亭湖廟神能使湖中分¶