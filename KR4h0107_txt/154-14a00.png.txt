　　　晉音齊¶
孟喜易晉作齊陸徳明云齊子西切義同葢音躋躋亦¶
晉也故知義同春秋齊師遷紀邢鄑郚鄑子移反文選¶
弦髙犒㬐師(述祖/徳詩)注引吕氏春秋秦將伐鄭賈人弦髙¶
遇之乃矯鄭伯之命以勞之曰寡君使丙也術也視也¶
於邊候㬐之道也迷惑入大國之地再拜受之髙誘曰¶
㬐國名也按㬐鄑同字從邑為是從日傳寫誤也古但¶
作晉而音子西反與易春秋合(譚苑/醍醐)¶