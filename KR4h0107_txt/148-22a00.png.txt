夏侯孝若具體而皆微曹攄清靡於長篇李膺辨切於¶
短韻各其善也孟陽景陽才綺而相埒可謂魯衞之政¶
兄弟之文也劉琨雅壯而多風盧諶情發而理昭亦遇¶
之於時勢也景純豔逸足冠中興江賦既穆穆以大觀¶
仙詩亦飄飄而凌雲矣袁宏發軫以髙驤故卓出而多¶
偏孫綽規旋以矩歩故倫序而寡狀殷仲文之孤興謝¶
叔源之閑情並解散辭體縹緲浮音雖滔滔風流而太¶
澆文意(文心/雕龍)¶