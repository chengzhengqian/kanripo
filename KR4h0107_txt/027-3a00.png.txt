　　(違法度璩為詩以諷焉其言雖頗諧然多切時要/後為侍中典著作嘉平四年卒  詩品曰璩詩祖)¶
　　(襲魏文善為古語指事殷勤雅意深篤得詩人/激刺之㫖至於濟濟今日所華靡可諷詠焉)¶
　　　百一詩三首¶
下流不可處君子慎厥初名髙不宿著易用受侵誣前¶
者隳官去有人適我閭田家無所有酌醴焚枯魚問我¶
何功徳三入承明廬所占於此土是謂仁智居文章不¶
經國筐箧無尺書用等稱才學往往見歎譽避席跪自¶
陳賤子實空虚宋人遇周客慙媿靡所如¶