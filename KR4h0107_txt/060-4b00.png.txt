滸徃戢于役身願言永懷楚泠泠鯈疏潭邕邕鴈循渚¶
飂戾長風振揺曳髙帆舉驚波無留連舟人不躊竚¶
　　代白頭吟¶
直如朱絲繩清如玉壺氷何慙宿昔意猜恨坐相仍人¶
情賤恩舊世議逐衰興毫髪一為瑕邱山不可勝食苖¶
實碩䑕㸃白信蒼蠅鳬鵠逺成美薪蒭前見陵申黜褒¶
女進班去趙姬升周王日淪惑漢帝益嗟稱心賞猶難¶
恃貌恭豈易憑古來共如此非君獨撫膺¶