昔我不造備嘗顛沛后土傾基皇天隕葢少懷蒙昧長¶
無耿介遺訓莫聞出入靡頼我舅敷命于彼徐方載詠¶
陟岡言念渭陽乃泝洪流汎身餘艎宵寢晨逝曷路之¶
長亦既至止願言以寫爰有石侯作鎮東夏寛以撫戎¶
從容柔雅我聞有言居安思危位極則遷勢至必移上¶
徳無欲貴道不為妙識先覺通夢皇羲竊覩堂奥欽蹈¶
明規¶
　　贈石季倫¶