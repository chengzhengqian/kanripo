逵絶無軌改轍登髙岡修坂造雲日我馬𤣥以黄¶
𤣥黄猶能進我思鬱以紆鬰紆將何念(今本作/難進)親愛在¶
離居本圖相與偕中更不克俱鴟梟鳴衡軛豺狼當路¶
衢蒼蠅間白黑讒巧反(今本/作令)親疎欲還絶無蹊攬轡止¶
踟蹰¶
踟蹰亦何留相思無終極秋風發微涼寒蟬鳴我側原¶
野何蕭條白日忽西匿歸鳥赴喬林翩翩厲羽翼孤獸¶
走索羣衘草不遑食感物傷我懐撫心長太(魏志/作歎)息¶