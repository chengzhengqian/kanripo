好慷慨良由世積亂離風衰俗怨並志深而筆長故梗¶
槩而多氣也至明帝纂戎制詩度曲徴篇章之士置崇¶
文之觀何劉羣才迭相照耀少主相仍唯高貴英雅顧¶
盼合章動言成論於時正始餘風篇體輕澹而嵇阮應¶
繆並馳文路矣晉宣始基景文克構並跡沈儒雅而務¶
深方術至武帝惟新承平受命而膠序篇章弗簡皇慮¶
降及懐愍綴旒而巳然晉雖不文人才實盛茂先揺筆¶
而散珠太沖動墨而横錦岳湛曜聯璧之華機雲標二¶