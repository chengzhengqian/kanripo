　　　於明津作¶
遥遥山上亭皎皎雲間星逺望使心懐遊子戀所生驅¶
車出北門遥望河陽城(古辭長歌行與此同後有六句/曰凱風吹我棘夭夭枝葉傾黄)¶
(鳥飛相追咬咬弄音聲竚/立望西河泣下沾羅纓)¶
　　　清河作¶
方舟戲長水湛澹(藝文作/澹澹)自浮沉絃歌發中流悲響有¶
餘音(一作悲風/漂餘音)音聲入君懐悽愴傷人心心傷安所念¶
但願恩情深願為晨風鳥䨇飛翔北林¶