桂山留上客蘭室命媱妖城中畵眉黛宮内束纎腰舞¶
袖風前舉歌聲扇後嬌周郎不相顧今日管弦調¶
　釋慧淨(俗姓房氏常山真定人著名/於開皇大業之間後入唐)¶
　　　和琳法師初春法集之作¶
鷲嶺光前選祗園表昔恭哲人崇踵武𢎞道㑹羣龍髙¶
座登蓮葉麈尾振霜松塵飛揚雅梵風度引踈鐘静言¶
澄義海叢論上詞鋒心虛道易合迹廣席難重和風動¶
淑氣麗日啓時雍髙才掞雅什顧已濫朋從因兹仰積¶