鶴揚輕盖蒼龍飾桂舟汎沫縈沙嶼寒澌擁急流路指¶
八仙館途經百尺樓眷言昔逰踐廻駕且淹留後車喧¶
鳳吹前旌映彩旒龍驂駐六馬飛閣上三休調諧金石¶
奏歡洽羽觴浮天文徒可仰何以厠琳球¶
　　　追從鑾輿夕頓戲下應令¶
重輪依紫極前耀奉丹霄天經戀宸扆帝命扈仙鑣乘¶
星開鶴禁帶月下虹橋銀書含曉色金輅轉晨飈霧徹¶
軒營近塵暗斗城遥蓮花分秀蕚竹箭下驚潮撫已慙¶