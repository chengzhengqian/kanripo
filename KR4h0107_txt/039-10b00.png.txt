　　同前(見藝文/老部)¶
氣力漸衰損鬢髮終以皓昔為春月華今為秋日草¶
　張協(字景陽與兄載齊名辟公府掾轉秘書郎累遷/中書侍郎轉河間内史時天下已亂遂屏居草)¶
　　(澤以屬詠自娛終於家累詩品曰張協詩其源出/於王粲文體華浄少病  又巧構形似之言雄於)¶
　　(潘岳靡於太沖風流調達實曠代之髙手詞采蔥/蒨音韻鏗鏘使人味之亹亹不倦)¶
　　詠史¶
昔在西京時朝野多歡娛藹藹東都門羣公祖二疏朱¶
軒曜金城供帳臨長衢達人知止足遺榮忽如無抽簪¶