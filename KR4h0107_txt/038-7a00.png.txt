幽谷茂纎葛峻巖敷榮條落英隕林趾飛莖秀陵喬卑¶
髙亦何常升降在一朝徒恨良時泰小人道遂消譬如¶
野田蓬斡流随風飄昔倦都邑游今掌河朔徭登城眷¶
南顧凱風揚㣲綃洪流何浩蕩脩芒鬱岧嶤誰謂晉京¶
逺室邇身實遼誰謂邑宰輕令名患不劭人生天地間¶
百年孰能要熲(五臣/作歘)如槁(五臣/作敲)石火瞥若截道飈齊都¶
無遺聲桐響有餘謡福謙在純約害盈由矜驕雖無君¶
人徳視民庶不恌¶