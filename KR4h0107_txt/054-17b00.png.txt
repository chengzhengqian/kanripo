　　二王¶
　　(晉書羊祜傳云王衍嘗詣祜陳事辭甚俊辨祜不/然之衍拂衣而起祜顧謂賓客曰王夷甫方以盛)¶
　　(名處大位然敗俗傷化必此人也歩闡之役祜以/軍法將斬王戎故戎衍並憾之毎言論多毁祜時)¶
　　(人為之/語曰)¶
二王當國羊公無德¶
　　衛玠¶
　　(晉書曰瑯琊王澄有高名少所推服毎聞/衛玠言輒歎息絕倒故時人為之語曰)¶
衛玠談道平子絕倒¶