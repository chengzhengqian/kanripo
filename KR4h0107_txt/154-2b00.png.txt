　　　閼氏¶
石季倫王明君辭云延我於穹廬加我閼氏名閼氏單¶
于妻也上烏前切下章移切前漢匈奴傳曰冒頓後有¶
愛閼氏生少子顔注閼氏匈奴皇后號劉貢父云匈奴¶
單于號其妻閼氏耳顔便以皇后解之大俚俗也西河¶
舊事云失我祁連嶺使我六畜不蕃息失我焉支山使¶
我婦女無顔色葢北方有焉支山山多紅藍北人採其¶
花染緋取其英鮮者作胭脂婦人粧時用作頰色殊鮮¶