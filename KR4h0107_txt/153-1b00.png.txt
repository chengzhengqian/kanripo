不解丹書為何物按左傳襄公二十三年斐豹𨽻也著¶
于丹書注犯罪沒為官奴以丹書其罪近世魏律緣坐¶
沒配為工樂雜户者皆用赤紙為籍其巻以鉛為軸此¶
亦古人丹書之遺法據此則丹書古人之法律書名也¶
葢戒人之怠與欲而勉以敬義失敬義則入怠欲而𨽻¶
於刑矣然以法律之書而陳敬義之訓先王以道治天¶
下而不恃乎法其亦異乎鄭書晉鼎乎(丹鉛/餘錄)¶
　　　蟪蛄蜩螗¶