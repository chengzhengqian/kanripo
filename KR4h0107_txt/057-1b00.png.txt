　　(謂若人興多才髙寓目輙書内無乏思外無遺物/其繁富宜哉然名章迥句處處間起䴡典新聲絡)¶
　　(繹奔㑹譬猶青松之㧞灌木白/玉之映塵沙未足貶其髙潔也)¶
　　樂府(康樂樂府多闕文/姑從茂倩舊次)¶
　　善哉行(以下/四言)¶
陽谷躍升虞淵引落景曜東隅晼晚西薄三春燠敷九¶
秋蕭索凉來温謝寒徃暑却居徳斯頥積善嬉謔隂灌¶
陽叢凋華墮萼歡去易慘悲至難鑠擊節(樂府作/激涕)當歌¶
對酒當酌鄙哉愚人戚戚懷瘼善哉達士滔滔處樂¶