也(語/林)¶
朱文公曰蘇子由愛選詩亭臯木葉下隴首秋雲飛此¶
正是子由漫底句法某却愛寒城一以眺平楚正蒼然¶
十字却有力¶
劉後村曰謝康樂一字百鍊乃出冶𤣥暉尤麗宻謝朓¶
詩如暫使下都云大江流日夜客心悲未央金波麗鳷¶
鵲玉繩低建章如登三山云白日麗飛甍參差皆可見¶
餘霞㪚成綺澄江浄如練皆吞吐日月摘躡星辰之句¶