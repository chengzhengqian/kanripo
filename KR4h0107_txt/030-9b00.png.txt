　　(晋書五行志曰吴孫亮初公安有白鼉鳴童謡按/南郡城可長生者有急易以逃也明年諸葛恪敗)¶
　　(弟融鎮公安亦見襲融刮金印龜/服之而死鼉有鱗介甲兵之象也)¶
白鼉鳴龜背平南郡城中可長生守死不去義無成¶
　　　孫皓初童謡(文選補遺/作揚州歌)¶
　　(晋書五行志曰吴孫皓初童謡按皓/尋遷都武昌民沂流供給咸怨毒焉)¶
寧飲建鄴水不食武昌魚寧還建業死不止武昌居¶
　　　孫皓天紀中童謠¶
　　(晋書五行志曰吴孫皓天紀中童謠晋武帝聞之/加王濬龍驤將軍及征吴江西衆軍無過者而王)¶