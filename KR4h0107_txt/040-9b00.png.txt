　余少有大志夸邁流俗弱冠登朝歴位二十五年五¶
　十以事去官晚節更樂放逸篤好林藪遂肥遁於河¶
　陽别業其制宅也却阻長隄前臨清渠栢木㡬於萬¶
　株江水周於舍下有觀閣池沼多養魚鳥家素習技¶
　頗有秦趙之聲出則以遊目弋釣為事入則有琴書¶
　之娛又好服食咽氣志在不朽慠然有凌雲之操歘¶
　復見牽羈婆娑於九列困於人間煩黷常思歸而永¶
　歎尋覽樂篇有思歸引儻古人之心有同於今故制¶