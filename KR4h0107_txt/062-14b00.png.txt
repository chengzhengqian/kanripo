夜久膏既竭啓明旦未央環情倦始復空閨(一作/閣)起晨¶
裝幸承天光轉曲影入幽堂徘徊集通隟宛轉燭廻梁¶
帷風自巻舒簾露視成行嵗役急窮晏生慮備温涼絲¶
紈夙染濯綿綿夜裁張冬雪旦夕至公子乏衣裳華心¶
愛零落非直惜容光願君剪衆念且共覆前觴¶
遁跡避紛喧貨農棲寂寞荒徑馳野鼠空庭聚山雀既¶
逺人世歡還頼泉卉樂折栁樊場圃負綆汲潭壑霽旦¶
見雲峯風夜聞海鶴江介早寒来白露先秋落麻壟方¶