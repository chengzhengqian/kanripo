　　答盧諶(八章/)¶
　琨頓首捐書及詩備辛酸之苦言暢經通之逺㫖執¶
　玩反覆不能釋手慨然以悲歡然以喜昔在少壯未¶
　嘗檢括逺慕老莊之齊物近嘉阮生之放曠怪厚薄¶
　何從而生哀樂何由而至自頃輈張困於逆亂國破¶
　家亾親友彫殘塊然獨坐則哀憤兩集負杖行吟則¶
　百憂俱至時復相與舉觴對膝破涕為笑排終身之¶
　積慘求數刻之暫歡譬由疾疢彌年而欲一丸銷之¶