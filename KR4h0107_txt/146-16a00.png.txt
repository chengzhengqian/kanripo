以平上去入為四聲以此制韻不可增減謂之永明體¶
(何氏語林○髙氏小史云周顒/字彦倫始置四聲切韻行於時)¶
陸厥與沈約書曰范詹事自序性別宫商識清濁特能¶
適輕重濟艱難古今文人多不全了此處縱有㑹此者¶
不必從根本中來(歴代/吟譜)¶
沈休文酷裁八病碎用四聲故風雅殆盡後之才子天¶
機不高為沈生弊法所媚懵然随流溺而不返(皎然/詩評)¶
　(皮日休雜體詩序曰詩云螮蝀在東又曰鴛鴦在梁/䨇聲起於此也陸龜蒙詩序曰疊音起自梁武帝云)¶