　　　夏歌二十首¶
高堂不作壁招取四面風吹歡羅裳開動儂含笑容¶
反覆華簟上屏帳了不施郎君未可前待我整容儀¶
開春初無歡秋冬更増淒共戲炎暑月還覺兩情諧¶
春别猶春戀夏還情更久羅帳為誰褰雙枕何時有¶
疊扇放牀上企想遠風來輕袖拂華妝窈窕登高臺¶
含桃已中食郎贈合歡扇深感同心意蘭室期相見¶
田蠶事已畢思婦猶苦身當暑理絺服持寄與行人¶