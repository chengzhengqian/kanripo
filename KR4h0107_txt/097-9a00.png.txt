　　　江津寄劉之遴¶
與子如黄鵠將别復徘徊經過一柱觀出入三休臺共¶
摛雲氣藻同舉霞紋杯佳人每曉遊禁門恒晚開欲寄¶
一言别髙駕何由來¶
　　　發建興渚示别陸二黄門(外編作吳均詩/題云酬别非也)¶
扁舟去平樂還顧極川梁猶聞棗下吹尚識杏間堂洛¶
橋分曲渚官寺隱回塘客行裁跬步即事巳多傷况復¶
千餘里悲心未遽央¶