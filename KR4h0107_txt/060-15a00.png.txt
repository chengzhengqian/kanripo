　　中興歌十首¶
千冬遲(一作/逢)一春萬夜視朝日生平値中興歡起百憂¶
畢¶
中興太平運化清四海樂祥景照玉臺紫煙遊鳯閣¶
碧樓含夜月紫殿争朝光綵池散蘭麝風起自生芳¶
白日照前窓玲瓏綺羅中美人掩輕扇含思歌春風¶
三五容色滿四五妙華歇已輸春日歡分隨秋光没¶
北出湖邊戯前還苑中遊飛縠繞長松馳管逐波流¶