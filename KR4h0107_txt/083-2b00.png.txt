賁身身亦昌止徒勤丹漆終愧文梓¶
　　　為臨川王九日侍太子宴¶
凉風北起髙鴈南翻葉浮楚水草折梁園凄凉霜野惆¶
悵晨鵾雲輕寒樹日麗秋原三金廣設六羽髙陳寒英¶
始獻凉酎初醇靡靡神襟鏘鏘羣彦思媚儲猷洽和奉¶
宴恩暢蘭席歡同桂殿景遽樂推臨風以眷麗景天枝¶
位非徳舉任伍辰階祚均河楚負嶽未勝瞻雲難侣望¶
古興惕心焉載佇¶