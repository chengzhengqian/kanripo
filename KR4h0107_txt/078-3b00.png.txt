已共願奏云亭儀¶
祭壺今息鼔董案或開帷聊舉青龍陣正取絳宫時犒¶
兵隨後拒軷祭逐前師軍門初露節歩陳始分旗(闕/)¶
　　　侍遊新亭應令¶
神襟愍行邁岐路愴徘徊遥瞻十里陌傍望九城臺鳯¶
管流虛谷龍騎藉春荄曉光浮野暎朝煙承日迴沙文¶
浪中積春隂江上來柳葉帶風轉桃花含雨開聖情藴¶
珠綺札命表英才顧憐碔砆質何以儷瓊瓌¶