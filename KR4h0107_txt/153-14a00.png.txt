　　　趙李¶
阮籍詩西逰咸陽市趙李相經過顔延年注趙飛燕李¶
夫人非也按漢書乃成帝時趙季李欵延年之博尚有¶
此誤(詩話補遺經丹鉛餘錄曰阮籍詠懐詩西逰咸陽/市趙李相  過顔延年以為趙飛燕李夫人劉㑹)¶
(孟謂安知非實有此人不必求其誰何也不詳詩意咸/陽趙李謂㳺俠近倖之儔漢書谷永傳小臣趙李從㣲)¶
(賤貴寵成帝常與微行者籍用趙李字正出此若如顔/延年説趙飛燕李夫人豈可言經過如劉㑹孟言當時)¶
(實有此人唐王維詩亦有日夜經過趙李家豈唐時亦/實有此人乎乃知讀書不詳考深思雖如延年之博學)¶
(㑹孟之精鑒亦不免/失之况下此者耶)¶