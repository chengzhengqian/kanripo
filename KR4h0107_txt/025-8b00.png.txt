素餐責誠愧伐檀人雖無鉛刀用庶幾奮薄身¶
悠悠涉荒路靡靡我心愁四望無煙火但見林與丘城¶
郭生榛棘蹊徑無所由雚(桓/)蒲竟廣澤葭葦夹長流日¶
夕涼風發翩翩漂吾舟寒蟬在樹鳴鸛鵠摩天㳺客子¶
多悲傷淚下不可收朝入譙郡界曠然消人憂雞鳴達¶
四境黍稷盈原疇館宅充鄽里士女滿莊馗(五臣作/馗音仇)自¶
非賢聖國誰能享斯休詩人美樂土雖客猶願留¶
　　　詠史詩¶