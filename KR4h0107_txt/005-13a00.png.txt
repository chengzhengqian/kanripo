維二十九年時在中春陽和方起皇帝東遊廵登之罘¶
臨照于海從臣嘉觀原念休烈追誦本始大聖作治建¶
定法度顯著綱紀外敎諸侯光施文惠明以義理六國¶
回辟貪戾無厭虐殺不巳皇帝哀衆遂發討師奮揚武¶
徳義誅信行威燀(充善/反)旁達莫不賔服烹滅彊㬥振救¶
黔首周定四極普施明法經緯天下永為儀則大矣哉¶
宇縣之中承順聖意(索隐曰協/韻音憶)羣臣誦功請刻于石表¶
垂于常式¶