　　贈徐孝嗣¶
婉婉遊龍載遊載東靡靡行雲並躍齊蹤無類不感有¶
來斯雍之子云邁嗟我莫從嵗云暮止述職戒行崇蘭¶
罷秀孤松獨貞悲風宵逺乗鴈晨征撫物遐想念别書¶
情(南史載四句曰方軌叔茂追清彦輔柔亦不/茹剛亦不吐時人以比蔡子尼之行状也)¶
　　春日家園¶
徙倚未云暮陽光忽已收羲和無停晷壯士豈淹留冉¶
冉(一作/荏苒)老將至功名竟不修稷契匡虞夏伊呂翼商周¶