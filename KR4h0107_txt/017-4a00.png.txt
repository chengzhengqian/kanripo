絲繩物物各自異種種在其中人賤物亦鄙不足迎後¶
人畱待作遺施於今無㑹因時時爲安慰久久莫相㤀¶
雞鳴外欲曙新婦起嚴粧著我繡裌裙事事四五通足¶
下躡絲履頭上玳瑁光腰若流紈素耳著眀月璫指如¶
削葱根口如含珠丹纎纎作細歩精玅世無䨇上堂拜¶
(一作/謝)阿母阿母怒不止昔作女兒時生小出野里本自¶
無教訓兼愧貴家子受母錢帛多不堪母驅使今日還¶
家去念母勞家裏却與小姑别淚落連珠子新婦初來¶