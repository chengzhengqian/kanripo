　　　日出東南隅行¶
日出東南隅行古詞曰日出東南隅照我秦氏樓舊説¶
邯鄲女子姓秦名羅敷為邑人千乘王仁妻仁為趙王¶
家令羅敷出採桑陌上趙王登樓見而悦之置酒欲奪¶
焉羅敷彈筝作陌上桑以自明不從今其詞乃羅敷採¶
桑陌上為使君所邀羅敷盛誇其夫為侍郎以拒之論¶
者病其不同大抵詩人感詠隨所命意不必盡當其事¶
所謂不以辭害意也且發乎情止乎禮義古詩之風也¶