行邁容華隨年落善哉膏梁士營生奥且博宴安消靈¶
根鴆毒不可恪無以肉食資取笑葵與藿¶
　　　悲哉行¶
游客芳春林春芳傷客心和風飛清響鮮雲垂薄隂蕙¶
草饒淑氣時鳥多好音翩翩鳴鳩羽喈喈倉庚音(五臣/作吟)¶
幽蘭盈通谷長秀被髙岑女蘿亦有託蔓葛亦有尋傷¶
哉客遊士憂思一何深目感隨氣草耳悲詠時禽寤寐¶
多逺念緬然若飛沈願託歸風響寄言遺所欽¶