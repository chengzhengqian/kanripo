殺老牛莫之敢尸(晉韓厥引古言晉欒書中行偃執厲/公召韓厥厥辭曰古之人有言云云)¶
(而況君乎/成十七年)¶
非宅是卜維隣是卜(晏子引諺/昭三年)¶
挈缾之知守不假器(晉人來治杞田季孫將以成與之/謝息為孟孫守不可曰人有言曰)¶
(雖有云云禮/也昭七年)¶
其父析薪其子弗克負荷(子産引古/言昭七年)¶
室於怒市於色(楚令尹子瑕諫歸蹶由昭十二/年○戰國䇿怒於室者色於市)¶
臣一主二(晉人執季孫意如子服惠伯私於中行穆子/曰魯兄弟也土地猶大所命能具若為夷棄)¶