　　　晨雞髙樹鳴¶
　　(阮藉詠懐詩曰晨雞鳴髙樹命/駕起旋歸然則此非樂府也)¶
晨雞振翮鳴出逈擅竒聲蜀郡隨金馬天津應玉衡摧¶
冠驗逺石繫火出連營(用江/逌事)爭棲斜掲暮解翼横飛度¶
試飲淮南藥翻上仙都樹枝低且候潮葉淺還承露承¶
露觸嚴霜葉淺伺朝陽猜羣怯寳劒勇戰出花塲當損¶
黄金距誰論白玉璫長鳴逢晉帝恃氣遇周王流名說¶
魯國分影入陳倉不復愁苻朗猶能感孟嘗¶