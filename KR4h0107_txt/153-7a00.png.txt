古詩文綵䨇鴛鴦裁為合歡被著以長相思緣以結不¶
解著昌慮切鄭𤣥儀禮注著充之以絮也緣以絹切鄭¶
𤣥禮記注縁飾邉也長相思謂以絲縷絡綿交互網之¶
使不斷長相思之義也結不解按説文結而可解曰紐¶
結不解曰締謂以針縷交鎻連結混合其縫如古人結¶
綢繆結同心製取結不解之義也既取其義以著愛而¶
結好又美其名曰相思曰不解云合歡被宋趙徳麟侯¶
鯖錄有解㑹而觀之可見古人詠物托意之工矣(丹鉛/餘錄)¶