為志發言為詩舒文載實其在兹乎詩者持也持人情¶
性三百之蔽義歸無邪持之為訓有符焉爾人禀七情¶
應物斯感感物吟志莫非自然昔葛天氏樂辭云𤣥鳥¶
在曲黄帝雲門理不空綺至堯有大唐之歌舜造南風¶
之詩觀其二文辭達而巳及大禹成功九序惟歌太康¶
敗徳五子咸怨順美匡惡其來乆矣自商暨周雅頌圓¶
備四始彪炳六義環深子夏監絢素之章子貢悟琢磨¶
之句故商賜二子可與言詩自王澤殄竭風人輟采春¶