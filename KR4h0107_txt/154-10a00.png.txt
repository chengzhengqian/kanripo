屋平曰屠蘇魏略云李勝為河南太守郡㕔事前屠蘇¶
壊唐孫思邈有屠蘇酒方葢取菴名以名酒後人遂以¶
屠蘇為酒名矣何遜詩郊郭勤二頃形體憇一蘇又大¶
冠亦曰屠蘇禮曰童子幘無屋凡冠有屋者曰屠蘇晉¶
志元康中商人皆著大障諺曰屠蘇障日覆兩耳㑹見¶
暍兒作天子(丹鉛餘錄○又詩話補遺曰周王襃詩飛/甍彫翡翠繡桷畵屠蘇屠蘇本草名畵於)¶
(屋上因草名以名屋杜詩云願隨金騕裊走置錦屠蘇/此屠蘇屋名也後人又借屋名以名酒元是屠蘇酒是)¶
(也又大帽形類屋亦名屠蘇南/史謡云屠蘇障日覆兩耳是也)¶