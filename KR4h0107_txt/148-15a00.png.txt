陳后山曰鮑昭之詩華而不弱陶淵眀之詩切於事情¶
但不文耳(深雲偶談曰淵眀詩有謂其詞彩精拔斯言/得之而後山顧謂其切於事情而失之不文)¶
(後山體裁既變音節巳殊/将自外于淵眀者非耶)¶
又曰右丞蘇州皆學於陶王得其自在¶
楊龜山曰淵眀詩所不可及者冲澹深粹出於自然若¶
曾用力學然後知淵眀詩非著力所能成也¶
朱晦菴曰陶淵明詩平淡出於自然後人學他平淡便¶
相去逺矣(白石詩説曰陶淵眀天資既髙造詣又逺故/其詩㪚而莊澹而腴斷不容作邯鄲歩也)¶