離闗一長望别恨㡬重愁無妨對春日懷抱只言秋¶
　　　和侃法師三絶(一作和侃/法師别詩)¶
秦闗望楚路灞岸想江潭㡬人應落淚看君馬向南¶
客遊經嵗月羇旅故情多近學衡陽鴈秋分俱渡河¶
逥首河堤望眷眷嗟離絶誰言舊國人到在他鄉别¶
　　　送周尚書𢎞正二首¶
交河望合浦𤣥莵想朱鳶共此無期别知應復㡬年¶
離期定已促別淚轉無從惟愁郭門外應足數株松¶