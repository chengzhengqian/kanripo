以假象盡辭敷陳其志古詩之賦以情義為主以事類¶
為佐今之賦以事形為本以義正為助情義為主則言¶
省而文有例矣事形為本則言當而辭無常文之煩省¶
辭之險易葢由於此夫假象過大則與類相逺逸辭過¶
壮則與事相違辯言過理則與義相失靡麗過美則與¶
情相悖此四過者所以背大體而害政教是以司馬遷¶
割相如之浮説揚雄疾辭人之賦麗以淫詩之流也有¶
三言四言五言六言七言九言古詩率以四言為體而¶