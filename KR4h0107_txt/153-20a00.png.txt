如雲錦被於岸爾世見韓退之作曲江荷花行云撑舟¶
昆明度雲錦遂謂退之以雲錦二字狀荷花其實非也¶
謂之度雲錦言舟行於五色沙石之際豈謂荷花哉(同/上)¶
(○此江文通擬作葛常/之云謝靈運詩非也)¶
　　　送孔令詩¶
謝靈運送孔令詩季秋邊朔苦旅鴈違霜雪凄凄陽卉¶
肥皎皎寒潭潔上二句見孔令避地之意三句喻時四¶
句美孔賦而比也在宥天下理吹萬羣芳悦詩意㣲婉¶