力靡及在兹弱冠靡所樹立於赫我祖顯于殷國貳迹¶
阿衡克光其則武丁興商伊宗皇士爰作股肱萬邦是¶
紀奕世載徳迄我顯考保膺淑懿纉修其道漢之中葉¶
俊乂式序秩彼殷宗光此勲緒伊余小子穢陋靡逮懼¶
我世烈自兹以墜誰能革濁清我濯溉誰能昭闇啓我¶
童昩先人有訓我訓我誥訓我嘉務誨我博學爰率朋¶
友尋此舊則契闊夙夜庶不懈忒秩秩大猷紀綱庶式¶
匪勤匪昭匪壹匪測農夫不怠越有黍稷誰能云作考¶