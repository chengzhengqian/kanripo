髙秋白露團上將出長安塵沙塞下暗風月隴頭寒轉¶
蓬隨馬足飛霜落劍端凝雲迷代郡流水凍桑乾烽㣲¶
桔橰逺橋峻轆轤難從軍多惡少召募盡材官伏堤時¶
卧鼔疑兵乍解鞍栁(一作/龍)城擒冒頓長坂納呼韓受降¶
今更築燕然已重刋還嗤傅介子辛苦刺樓蘭¶
邊庭烽火驚挿羽夜徴兵少昊騰金氣文昌動將星長¶
驅鞮汗北直指夫人城絶漠三秋暮窮隂萬里生寒夜¶
哀笛曲霜天斷鴈聲連旗下鹿塞疊鼔向龍庭妖雲墜¶