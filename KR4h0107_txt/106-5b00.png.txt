　　(有鼓角又有胡角即胡樂也漢張騫入西域傳其/法於西京唯得摩訶兠勒一曲李延年因胡曲更)¶
　　(造新聲二十八解企喻本北歌唐書樂志曰北狄/樂其可知者鮮卑吐谷渾部稽三國皆馬上樂也)¶
　　(後魏樂府始有北歌即所謂真人代歌是也大都/時命掖庭宮女晨夕職之周隋世與西涼樂雜奏)¶
　　(今存者五十三章其名可解者六章慕容可汗吐/谷渾部落稽鉅鹿公主白淨皇太子企喻也其不)¶
　　(可解者多可汗之辭北虜之俗呼主爲可汗吐谷/渾又慕容别種知此歌是燕魏之際鮮卑歌也其)¶
　　(辭虜音竟不可曉梁胡吹又有大白淨皇太子小/白淨皇太子企喻等曲隋鼓吹有白淨皇太子曲)¶
　　(與北歌校之其音皆異又有/半和企喻北敦葢曲之變也)¶
　　　企喻歌(四曲/)¶