　　(漢書武帝紀曰元封二年四月作瓠子歌溝洫志/曰帝既封禪乃發卒數萬人塞瓠子決河還自臨)¶
　　(祭湛白馬玉璧令羣臣從官皆負薪塞決河時東/郡燒草以故薪少乃下淇園之竹以為楗上既臨)¶
　　(河決悼其功之不就為作歌詩二/章於是卒塞瓠子築宫名曰宣房)¶
瓠子決兮将奈何浩浩洋洋(一作皓/皓旰旰)兮閭殫爲河殫爲¶
河兮地不得寜功無已時兮吾(音魚/下同)山平吾山平兮鉅¶
野溢魚弗鬱兮栢冬日正道弛兮離常流蛟龍騁兮放¶
(一作/方)遠遊歸舊川兮神哉沛不封禪兮安知外為我謂¶
河伯兮何不仁(一作皇為河/公兮何不仁)泛濫不止兮愁吾人齧桑¶