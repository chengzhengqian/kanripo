　　　敬和衛尉于卿詠栁¶
漢將本屯營遼河有戍城大夫曾取姓先生㑹得名髙¶
枝拂逺鴈踈影度遥星不辭攀折苦為入管絃聲¶
　王衡(太原晉陽人父操後梁時為尚書令/有七子衡最知名位中書黄門侍郎)¶
　　　翫雪¶
寒庭浮暮雪疑從千里来皎潔隨處滿流亂逐風廻璧¶
臺如始構瓊樹似新栽不待陽春節誰持(一作/將)競落梅¶
　　　宿郊外曉作(梁詞人/麗句)¶