晨風被庭槐夜露傷堦草霧苦瑤池黑霜凝丹墀皓疏¶
條索無隂落葉紛可掃安得紫芝術終然獲難老¶
　　　賦書帙¶
擢影兔園池抽莖淇水側朝映出嶺雲莫聚飛歸翼幸¶
襍緗囊用聊因班女織一合軒羲曲千齡如可即¶
　　　詠同心蓮¶
江南采蓮處照灼本足觀况等連枝樹俱耀紫莖端同¶
踰竝根草雙異獨鳴鸞以兹代萱草必使愁人歡¶