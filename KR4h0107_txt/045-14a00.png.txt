蘭枯柳亦衰遂令此言負多謝諸少年相知不忠厚意¶
氣傾人命離隔復何有¶
辭家夙嚴駕當往志(一作/至)無終問君今何行非商復非¶
戎聞有田子春節義為士雄斯人久巳死鄉里習其風¶
生有髙世名既沒傳無窮不學狂馳子直在百年中¶
仲春遘時雨始雷發東隅衆蟄各濳駭草木縱横舒翩¶
翩新來燕雙雙入我廬先巢故尚在相將還舊居自從¶
分别來門庭日荒蕪我心固匪石君情定何如¶