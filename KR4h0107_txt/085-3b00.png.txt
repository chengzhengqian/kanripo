帳終寂寞綵瑟袐音英丹砂信難學黄金不可成遷化¶
每如兹安用貴空名流巖慘中懐凝意方自驚願借若¶
木景長照憂人情¶
　　　望荆山¶
奉義(藝文/作詔)至江漢始知楚塞長南關繞桐栢西嶽出魯¶
陽寒郊無留影秋日懸清光悲風撓(一作/繞)重林雲霞肅¶
川漲嵗晏君如何零淚霑衣裳玉柱空掩露金樽坐含¶
霜一聞苦寒奏再使艷歌傷¶