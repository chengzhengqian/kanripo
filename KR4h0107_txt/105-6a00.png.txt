明同致茫茫億兆無思不遂葢之如天容之如地¶
殷兆玉筐周始邠王於赫文祖基我大梁肇土七十奄¶
有四方帝軒百祀人思未忘永言聖烈祚我無疆¶
有夏多罪殷人塗炭四海倒懸十室思亂自天命我殲¶
凶殄難既躍乃飛言登天漢爰享爰格福禄攸賛¶
犧象既飾罍俎斯具我鬱載馨黄流乃注峩峩卿士駿¶
奔是務佩上鳴堦纓還拂樹悠悠億兆天臨日煦¶
猗與至德光被黔首鑄鎔蒼昊甄陶區有恪(一作/肅)恭三¶