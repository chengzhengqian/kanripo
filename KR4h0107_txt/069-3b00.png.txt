　　暫使下都夜發新林至京邑贈西府同僚¶
大江流日夜客心悲未央徒念闗山近終知返路長秋¶
河曙耿耿寒渚夜蒼蒼引領見京室宫雉正相望金波¶
麗鳷鵲玉繩低建章驅車鼎門外思見昭丘陽馳暉不¶
可接何况隔兩鄉風雲有鳥路江漢限無梁常恐鷹隼¶
撃時菊委嚴霜寄言罻羅者寥廓已髙翔¶
　　酬王晉安(王徳/元)¶
稍稍枝早勁塗塗露晚晞南中榮橘柚寧知鴻鴈飛拂¶