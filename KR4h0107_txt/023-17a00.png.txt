　　　驅車篇¶
驅車撣(一作/揮)駑馬東到奉髙城神哉彼泰山五嶽専其¶
名隆髙貫雲霓嵯峨出太清周流二六堠間置十二亭¶
上有湧醴泉玉石揚華英東北望吳野西眺觀日精魂¶
神所繫屬逝者感斯征王者以歸天效厥元功成歴代¶
無不遵禮記有品程探䇿或長短唯徳享利貞封者七¶
十帝軒皇元獨靈餐霞潄沆瀣毛羽被身形發舉蹈虛¶
廓徑庭升窈㝠同夀東父年曠代永長生¶