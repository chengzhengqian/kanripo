鳴鶴在隂戢其左翼肅雍和鳴在川之側假樂君子祚¶
爾明徳思樂重虚歸于其極嗟我懐人惟馨黍稷¶
鳴鶴在隂其鳴喈喈垂翼蘭沼濯清芳池假樂君子其¶
茂猗猗底之瑰寳有餐瓊瓌乃振褧裳襲爾好衣嗟我¶
懐人啓襟以晞¶
鳴鶴在隂其儀藹藹謂天葢髙和音于邁假樂君子篤¶
膺俊乂穆風潜烈興雲戢薈徳茂當年時衍嘉會安得¶
鞶藻改爾縞帶嗟我懐人心焉忼愾¶