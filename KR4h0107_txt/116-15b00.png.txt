藤疑欲飲吟枝似避弓别有三聲淚霑裳竟不窮¶
　　　賦得婀娜當軒織¶
東南初日照秦樓西北織婦正嬌羞綺牕猶垂翡翠幌¶
珠簾半上珊瑚鈎新粧入機映春牖弄杼鳴梭挑纎手¶
何曾織素讓新人不掩流蘇推中婦三日五匹未言遲¶
衫長腕弱繞輕絲綾中轉躡成離鵠錦上迴文作别詩¶
不惜繞素同霜雪更傷秋扇箧中辭¶
　賀徹(仕陳為/左戸郎)¶