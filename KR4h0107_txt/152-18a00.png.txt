詩有可解不可解不必解若水月鏡花勿泥其迹可也¶
越裳操止三句不言白雉而意自見所謂大樂必易是¶
也及班固白雉詩加之形容古體變矣漢武内傳上元¶
夫人彈雲林之瑟歌歩𤣥之曲曰綠景清飈起雲葢映¶
朱葩蘭房闢琳闕碧室啓瓊沙此歌華麗無味必六朝¶
贗作西王母白雲謡曰白雲在天丘陵自出道路悠逺¶
山川間之將子無死尚能復来辭簡意盡髙古莫及¶
韋孟諷諫詩乃四言長篇之祖忠鯁有餘温厚不足太¶