長袖翩翩若鴻驚纎腰嫋嫋會人情¶
觀風採樂徳化昌聖皇萬夀樂未央¶
　　楊叛兒(八曲/)¶
　　(唐書樂志曰楊叛兒本童謡歌也齊隆昌時女巫/之子曰楊旻少時隨母入内及長為何后寵童謡)¶
　　(云楊婆兒共戲來所歡語訛遂成楊叛兒古今樂/録曰楊叛兒送聲云叛兒教儂不復相思)¶
截玉作手鉤七寳光平天繡沓織成帶嚴帳信可憐¶
蹔出白門前楊栁可藏烏歡作沈水香儂作博山鑪¶
送郎乗艇子不作遭風慮横篙擲去槳願倒逐流去¶