輕車初逐李定逺未隨班受詔祈連返申威踈勒還飛¶
蓬損腰帯秋鬢落容顔寄言舊相識知余生入闗¶
　　　冬狩行四韻連句應詔¶
三川羽檄馳六郡良家選觀兵細柳城校獵長楊苑驚¶
雉逐鷹飛騰猿看箭轉鳴笳河曲還猶憶南皮返¶
　　　和王内史從駕狩¶
冬狩出離宫還過獵武功澗横偏礙馬山虛絶響弓更¶
嬴承落鴈韓盧闘蟄熊猶開三面網誰肯一山重¶