蘭陵蕭慤梁室上黄侯之子工於篇什嘗有秋思詩云¶
芙容露下落楊柳月中疎時人未之賞也吾愛其蕭散¶
宛然在目潁川荀仲舉瑯琊諸葛漢亦以為爾而盧思¶
道之徒雅所不惬(顔氏/家訓)¶
　(問李白清水出芙蓉天然去雕飾前軰多稱此語如/何朱文公曰自然之好又不如芙蓉露下落楊柳月)¶
　(中疎則/尤佳)¶
　(許彦周曰六朝詩人之詩不可不熟讀如芙蓉露下/落楊柳月中疎鍜錬至此自唐以來無人能及也退)¶
　(之云齊梁及陳隋衆作等蟬/噪此語吾不敢議亦不敢從)¶