　　　子夜歌四十二首(晉宋/齊辭)¶
　　(唐書樂志曰子夜歌者晉曲也晉有女子名子夜/造此聲聲過哀苦樂府觧題曰後人更為四時行)¶
　　(樂之詞謂之子夜四時歌又有大子夜/歌子夜警歌子夜變歌皆曲之變也)¶
落日出前門瞻矚見子度冶容多姿鬢芳香已盈路¶
芳是香所為冶容不敢當天不奪人願故使儂見郎¶
㝛昔不梳頭絲髮被兩肩婉伸郎膝下何處不可憐¶
自從别歡來奩器了不開頭亂不敢理粉拂生黃衣¶
﨑嶇相怨慕始獲風雲通玉林(一作/牀)語石闕悲思兩心¶