鼎爼芬芳豆邊溢通幽致逺車書一¶
道髙物備食多方山膚既善水豢良桓蒲在位簨業張¶
加籩折爼爛成行恩風下濟道化光¶
禮以安國仁為政具物必陳饔牢盛罝罘斤斧順時令¶
懐生熈熈皆得性於兹宴喜流嘉慶¶
皇道四達禮樂成臨朝日舉表時平甘芳既飫醑以淸¶
揚休玉巵正性情隆我帝載永明明¶
　　　上夀歌¶