敖陶孫器之評詩曰魏武帝如幽燕老將氣韻沈雄曹¶
子建如三河少年風流自賞鮑明逺如饑鷹獨出奇矯¶
無前謝康樂如東海揚帆風日流麗陶彭澤如絳雲在¶
霄舒巻自如¶
玉箱襍記曰曹子建號繡虎王仲宣泥下潜蛙鄧艾伏¶
鸞陸雲隱鵠皆喻其文也(見陸文裕/公外集)¶
吕氏童䝉訓曰讀古詩十九首及曹子建諸詩如明月¶
入髙樓流光正徘徊之類詩皆思深逺而有餘意言有¶