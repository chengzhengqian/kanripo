珍羞墜歸雲纖肴出淥水四氣運不停年時何亹亹人¶
生忽如寄居世遽能幾至人同禍福達士等生死榮辱¶
渾一門安知惡與羙遊放使心狂覆車難再履伯陽為¶
我誡檢跡投清軌¶
　　　壮士篇¶
天地相震蕩回薄不知(一作/可)窮人物禀常格有始必有¶
終年時俛仰過功名宜速崇壯士懐憤激安能守虚冲¶
乗我大宛馬撫我繁弱弓長劒横九野髙冠拂𤣥穹慷¶