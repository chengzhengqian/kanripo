　裴讓之(字士禮河東聞喜人少好學有文情魏天平/中舉秀才遷主客郎厯中書舍人散騎常侍)¶
　　(及齊受禪封宜都縣男尋/除清河太守後被罪賜死)¶
　　　有所思¶
夢中雖蹔見及覺始知非展轉不能寐徙倚獨披衣悽¶
悽曉風急晻晻月光微室空常逹旦所思終不歸¶
　　　從北征¶
沙漠胡塵起關山烽燧驚皇威奮武略上將總神兵髙¶
臺朔風駛絶野寒雲生匈奴定逺近壯士欲橫行¶