聊看逺客贈綾紋彌怨閒宵雅琴曲恒思昔日稲粱恩¶
理翮整翰上君軒獨舞輕飛向呉市孤鳴清唳出雷門¶
王子吹笙忽相值自覺飄颻雲裏駛一舉千里未能歸¶
惟有田饒解深意¶
　陳昭(義興國山人慶之之子慶之在/梁以軍功封永興矦卒昭嗣位)¶
　　　昭君詞(隂鏗集亦載此詩今從樂府作/陳昭藝文又作陳明疑即昭也)¶
跨鞍今永訣垂淚别親賔漢地隨行盡胡闗逐望新交¶
河擁塞霧隴日暗沙塵唯有孤明月猶能逺送人¶