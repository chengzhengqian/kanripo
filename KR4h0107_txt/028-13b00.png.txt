世無患¶
　　　思親詩¶
奈何愁兮愁無聊恒惻惻兮心若抽愁奈何兮悲思多¶
情鬰結兮不可化奄失恃兮孤㷀㷀内自悼兮啼失聲¶
思報徳兮邈巳絶感鞠育兮情剥裂嗟母兄兮永潛藏¶
想形容兮内摧傷感陽春兮思慈親欲一見兮路無因¶
望南山兮發哀歎感几杖兮涕汍瀾念疇昔兮母兄在¶
心逸豫兮夀四海忽巳逝兮不可追心窮約兮但有悲¶