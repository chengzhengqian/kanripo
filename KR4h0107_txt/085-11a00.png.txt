白露掩江臯青滿平地蕪長夜亦何際銜思乆踟蹰企¶
余重蘭貝清才冨金瑜獨艷始東山擅麗終西都雲精¶
無永滯水碧豈慙濡屬我兹景半賞爾若光初折麻異¶
離羣紉蕙非索居頻贈既雅歌還懐諒短書¶
　　　冬盡難離和丘長史¶
閒居深悵悵颸寒拂中閨寳禮自千里縑(一作/緘)書果君¶
題山川吐幽氣雲景抱長懷兹别亦為逺潮瀾鬱東西¶
汀臯日慘色桂闇猿方啼擥意誰侘傺屑涕在心乖杜¶