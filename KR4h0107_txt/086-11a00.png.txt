昨發赤亭渚今宿浦陽汭方作雲峯異豈伊千里别芳¶
塵未歇席零(選作/涔)淚猶在袂(入/聲)停艫望極浦弭棹阻風¶
雪風雪既經時夜永起懐思汎濫北湖遊苕(李善/作岧)亭南¶
樓期㸃翰詠新賞開袠瑩所疑摘芳愛氣馥拾蘂憐色¶
滋色滋畏沃若人事亦銷鑠子衿怨勿往谷風誚輕薄¶
共秉延州信無慙仲路諾靈芝望三秀孤筠情所託所¶
託巳殷勤祗足攪懐人今行嶀嵊外銜思至海濵覿子¶
杳未僝欵睇在何辰雜珮雖可贈疏華竟無陳無陳心¶