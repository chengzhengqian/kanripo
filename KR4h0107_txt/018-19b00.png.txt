　　(後漢書五行志曰靈帝之末京都童謡至中平六/年少帝登躡至尊獻帝未有爵號為中常侍段珪)¶
　　(所執公卿百官皆随其後到河上乃/得来還此為非侯非王上北芒者也)¶
侯非侯王非王千乗萬騎上北芒¶
　　　　二郡謡¶
　　(後漢書曰汝南太守宗資任功曹范滂南陽太守/成瑨亦委功曹岑晊范滂字孟博岑晊字公孝二)¶
　　(郡為/謡)¶
汝南太守范孟博南陽宗資主畫諾南陽太守岑公孝¶
𢎞農成瑨但坐嘯¶