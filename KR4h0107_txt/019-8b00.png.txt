九日齋一日不齋醉如泥既作事復低迷¶
　　　縫掖(自此至作奏語並見太平御覧其中有世/代不詳者御覽雜置漢人中俟再考訂又)¶
　　(續漢書曰皇甫䂓安定鄉人有以貨買鴈門太守/者亦還家書刺謁䂓䂓卧不迎有頃曰王符在門)¶
　　(䂓驚遽而起倒屣出/迎時人為之語曰)¶
徒見二千石不如一縫掖¶
　　　荀氏八龍¶
　　(續漢書曰荀爽字慈眀幼而好學躭思經/書慶弔不行徴命不應潁川為之語曰)¶
荀氏八龍慈眀無䨇¶