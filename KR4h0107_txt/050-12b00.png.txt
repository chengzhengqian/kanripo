祐萬姓淵兮不竭冲而用之先帝弗違䖍奉天時¶
　　晉正德大豫舞歌二首　　　荀勗¶
　　　正德舞歌¶
人文垂則盛德有容聲以依詠舞以象功干戚發揮節¶
以笙鏞羽籥雲㑹翊宣令蹤敷美盡善允恊時邕煥炳¶
其章光乎萬邦萬邦洋洋承我晉道配天作享元命有¶
造上化如風民應如草穆穆斌斌形于綴兆文武旁作¶
慶流四表無競維烈永世是紹¶