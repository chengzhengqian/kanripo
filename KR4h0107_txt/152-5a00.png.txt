林壑歛暝色雲霞收夕霏等語尖新峭麗巳駸駸有梁¶
陳之衰氣矣(失/名)¶
建安詩辯而不華質而不俚風調髙雅格力遒壯其言¶
直致而少對偶指事情而綺麗得風雅騷人之氣骨為¶
近古者也一變而為晉宋再變而為齊梁唐諸詩人髙¶
者學陶謝下者學徐庾惟老杜李太白韓退之早年皆¶
學建安晚乃各自變成一家耳(詩/眼)¶
古今詩人以詩名世者或只一句或只一聯或只一篇¶