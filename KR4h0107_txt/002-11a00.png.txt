一日失雄三年感傷雖有衆鳥不為匹䨇故見鄙姿逢¶
君輝光身逺心近何曾暫忘¶
　　　徐人歌¶
　　(劉向新序曰延陵季子将聘晉帶寳劔以過徐君/徐君觀劔不言而色欲之季子未獻也然其心巳)¶
　　(許之使反而徐君巳死季子於是以/劔帶徐君墓樹而去徐人為之歌)¶
延陵季子兮不忘故脱千金之劔兮帶丘墓(劉向新序/曰季子以)¶
(劔帶徐君墓樹徐人嘉而歌之曰延陵/季子不忘舊故千金之劔以帶丘墓)¶
　　　越人歌¶