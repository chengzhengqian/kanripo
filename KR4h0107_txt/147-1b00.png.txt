　(高祖大風之歌雖止於二十三字而志氣慷慨規模/宏逺凜凛乎巳有四百年基業之氣史記樂書謂之)¶
　(三侯章令沛得以四時歌舞宗廟葢欲使後之子孫/知其祖創業之勤不可怠於守成爾武帝秋風辭瓠)¶
　(子歌巳無足道及為賦以傷悼李夫人反覆數百言/綢繆眷戀於一女子其視高祖豈不愧哉藝文志上)¶
　(首造賦二篇其一不/得而見耶○丹陽集)¶
秋風起兮白雲飛出自大風起兮雲飛揚蘭有秀兮菊¶
有芳懐佳人兮不能㤀出自沅有芷兮澧有蘭思公子¶
兮未敢言漢武讀書故有沿襲漢高不讀書多出巳意¶
(詩家/直説)¶