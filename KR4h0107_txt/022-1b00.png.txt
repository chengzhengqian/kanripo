　　　短歌行¶
　　(古今樂録曰王僧䖍抜錄云短歌行仰瞻一曲魏/氏遺令使節朔奏樂魏文製此辭自撫筝和歌歌)¶
　　(者云貴官彈筝貴官即魏文也/此曲聲制最美辭不可入宴樂)¶
仰瞻帷幕俯察几筵其物如故其人不存　神靈倐忽¶
棄我遐遷靡瞻靡恃泣涕連連　呦呦遊鹿衘草鳴麑¶
翩翩飛鳥挾子巢棲　我獨孤㷀懐此百離憂心孔疚¶
莫我能知　人亦有言憂令人老嗟我白髪生一何早¶
　長吟永歎懐我聖考曰仁者夀胡不是保(右一曲魏/樂所奏)¶