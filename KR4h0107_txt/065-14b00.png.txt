懐荒裔綏齊民荷天祐靡不賔靡不賔長世𢎞盛昭明¶
有融繁嘉慶繁嘉慶熈帝載合氣咸和蒼生欣戴三靈¶
協瑞惟新皇代¶
王道四達流仁布徳窮理詠乾元垂訓順帝則靈化侔¶
四時幽誠通𤣥默徳澤被八紘乾寜軌萬國皇猷緝咸¶
熈泰禮儀煥帝庭要荒服遐外被髪襲纓冕左袵囘衿¶
帶天覆地載流澤汪濊聲教布濩徳光大¶
開元辰畢来王奉貢職朝后皇鳴珩珮觀典章樂王度¶