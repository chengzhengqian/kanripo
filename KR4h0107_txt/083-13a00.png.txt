　　　行園(見謝宣/城集)¶
寒𤓰方卧壠秋菰亦滿陂紫茄紛爛熳緑芋鬱參差初¶
菘向堪把時韮日離離髙梨有繁實何减萬年枝荒渠¶
集野鴈安用昆明池¶
　　　和左丞庾杲之病¶
歳暮豈云聊參差憂與疾匪澣孰能賜持身固無述握¶
蘭空盈把待漏終不溢囂喧滿眼前簿領紛盈膝安用¶
談天辯徒勞夢賜筆挂冠若東都山林寧復出¶