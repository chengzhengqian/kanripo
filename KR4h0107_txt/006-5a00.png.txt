不以手亦有據膝無有隱肘既食乃飽循咡覆手振袵¶
掃席(叶/若)巳食者作摳衣而降旋而鄉席(叶同/上)各徹其餽¶
如於賔客既徹并器乃還而立¶
　　　　右乃食¶
凡拚之道實水於盤攘臂袂及肘堂上則播灑室中握¶
手執箕膺揲厥中有帚入户而立其儀不忒執帚下箕¶
倚於户側凡拚之紀必由奥始俯仰磬折拚毋有徹拚¶
前而退聚於户内坐板排之以葉適巳實帚於箕先生¶