隂嗟若是兮欲何畱撫神龍兮攬其湏游曠逈兮反亡¶
期雄失據兮世我思¶
　唐山夫人(髙帝姬韋昭/曰唐山姓也)¶
　　　安世房中歌(十六/章)¶
　　(漢書禮樂志曰漢房中祠樂髙祖唐山夫人所作/也周有房中樂至秦改名曰夀人凡樂樂其所生)¶
　　(禮不㤀其本髙祖樂楚聲故房中樂楚聲也孝惠/二年使樂府令夏侯寛備具簫管更名安世樂)¶
大孝僃矣休徳昭明髙張四縣(音/懸)樂充宫庭芬樹羽林¶
雲景杳冥金支秀華庶旄翠旌¶