明子厚之流是也若中邊皆枯亦何足道佛言譬如食¶
蜜中邊皆甜人食五味知其甘苦皆是能分别其中邊¶
者百無一也(捫蝨清話曰文章以氣為主氣韻不足雖/有辭藻要非佳作也昨讀淵明詩頗似枯)¶
(淡而有味東坡晚年極好之謂/李杜不及也此無它韻而巳)¶
東坡嘗云淵眀詩初視若散緩熟視有竒趣如曰曖曖¶
逺人村依依墟里煙狗吠深巷中鷄鳴桑樹巔又曰採¶
菊東籬下悠然見南山大率才髙意逺則所寓得其妙¶
遂能如此如大匠運斤無斧鑿痕不知者則疲精力至¶