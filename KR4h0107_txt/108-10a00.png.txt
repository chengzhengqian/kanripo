　　　玉樹後庭花(以下/七言)¶
　　(隋書樂志曰陳後主於清樂中造黄驪留及玉樹/後庭花金釵兩髩垂等曲與幸臣等製其歌詞綺)¶
　　(艷相髙極於輕蕩男/女唱和其音甚哀)¶
麗宇芳林對髙閣新粧艷質本傾城映戸凝嬌乍不進¶
出帷含態笑相迎妖姬臉似花含露玉樹流光照後庭¶
　　　烏棲曲三首¶
陌頭新花歴亂生葉裏啼鳥送春情長安遊俠無數伴¶
白馬驪珂路中滿¶