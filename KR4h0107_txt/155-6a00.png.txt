寧為雞口無為牛後口或作尸後作從非是葢口後韻¶
叶如寧為秋霜無為檻羊之類古語自如此(餘冬/序錄)¶
　　　漢淮南王¶
漢淮南厲王死民作歌以諷文帝曰一尺布尚可縫一¶
斗粟尚可舂兄弟二人不相容此漢史所書也髙誘作¶
鴻烈解敘及許叔重注文其辭乃云一尺繒好童童一¶
升粟飽蓬蓬兄弟二人不相容殊為不同後人但引尺¶
布斗粟之喻耳厲王子安復為王招致賔客方術之士¶