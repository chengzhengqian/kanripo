弱冠弄柔翰卓犖觀羣書著論準過秦作賦擬子虗邊¶
城苦鳴鏑羽檄飛京都雖非甲胄士疇昔覽穰苴長嘯¶
激清風志若無東吳鉛刀貴一割夢想騁良圖左眄澄¶
江湘右盼定羌胡功成不受爵長揖歸田廬¶
鬱鬱澗底松離離山上苖以彼徑寸莖䕃此百尺條世¶
胄躡髙位英俊沈下僚地勢使之然由來非一朝金張¶
藉舊業七葉珥漢貂馮公豈不偉白首不見招¶
吾希段干木偃息藩魏君吾慕魯仲連談笑却秦軍當¶