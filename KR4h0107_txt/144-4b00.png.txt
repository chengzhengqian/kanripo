　　青溪小姑歌二首¶
　　(呉均續齊諧記曰㑹稽趙文韶宋元嘉中為東扶/侍廨在青溪中橋秋夜歩月悵然思歸乃倚門唱)¶
　　(烏飛曲忽有青衣年可十五六許詣門曰女郎聞/歌聲有悦人者逐月逰戯故遣相問文韶都不之)¶
　　(疑遂邀暫過湏臾女郎至年可十八九許容色絶/妙謂文韶曰聞君善歌能為作一曲否文韶即為)¶
　　(歌草生盤石下聲甚清美女郎顧青衣取箜篌鼓/之泠泠似楚曲又令侍婢歌繁霜自脱金簮扣箜)¶
　　(篌和之婢乃歌云云留連宴寢將旦别去以金簮/遺文韶文韶亦贈以銀盌及琉璃七明日扵清溪)¶
　　(廟中得之乃知昨所見清溪神女也按干寳搜神/記曰廣陵蔣子文甞為秣陵尉因擊賊傷而死呉)¶
　　(孫權時封中都侯立廟鍾山異/苑曰青溪小姑蔣侯第三妹也)¶