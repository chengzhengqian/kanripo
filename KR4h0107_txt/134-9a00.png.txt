龍榦承恩集鳳條瑶山盛風樂抽簡薦徒謡¶
　　　奉和幸江都應詔(英華作虞世南藝文作世/基或誤也世基别有一首)¶
南國行周化稽山秘夏圖百王豈殊軌千載協前謨肆¶
覲遵時豫順動恱來蘇安流進玉舳(一作/畵舸)戒道翼金吾¶
龍旂煥辰象鳳吹溢川塗封唐昔敷錫分陜被荆吳沐¶
道咸知讓慕義乆成都冬律初飛管陽鳥正銜蘆嚴飈¶
肅林薄曖景澹江湖鴻私浹幽逺厚澤潤凋枯虞琴起¶
歌詠漢筑動巴歈多幸霑行葦無庸類散樗¶