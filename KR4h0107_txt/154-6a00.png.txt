魏裴潜為兖州太守嘗作一胡牀及其去留以挂柱梁¶
簡文帝詩不學胡威絹寧挂裴潜牀太白詩去時無一¶
物東壁挂胡牀¶
　　　緑沈¶
梁簡文詩曰吳戈夏服箭驥馬緑沈弓予考之緑沈乃¶
畵工色之名鄴中記云石虎造象牙桃枝扇或綠沈色¶
或木蘭色或紫紺色或欝金色王羲之筆經云有人以¶
綠沈漆管見遺南史梁武帝西園食綠沈𤓰是綠沈即¶