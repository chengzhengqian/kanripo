鍥臂飲清血牛羊持祭天没命成灰土終不罷相憐¶
駛風何曜曜帆上牛渚磯㠶作繖子張船如侣馬馳¶
　　前溪歌七首(左克明/曰古辭)¶
　　(宋書樂志曰前溪歌者晉車騎將軍沈/玩所製郗昂樂府解題曰前溪舞曲也)¶
憂思出門倚逢郎前溪度莫作流水心引新都捨故¶
為家不鑿井擔瓶下前溪開穿亂漫下但聞林鳥啼¶
逍遥獨桑頭北望東武亭黃𤓰被山側春風感郎情¶
黃葛生爛漫誰能㫁葛根寧㫁嬌兒乳不㫁郎殷勤¶