　　(帝還便殿奏休成衆官並出奏肅成此乃元徽所/闕永明六年之所加也唯送神之樂宋孝建二年)¶
　　(秋起居注云奏肆夏永明中改奏昭夏帝/遂依之是時並用梁樂唯改七室舞辭)¶
　　　凱容舞(皇祖歩兵/府君室)¶
於赫皇祖宫牆髙嶷邁彼厥初成兹峻極縵樂簡簡閟¶
寢翼翼祼饗若存惟靈靡測¶
　　　凱容舞(正員府/君室)¶
昭哉上徳浚彼洪源道光前訓慶流後昆神猷綿邈清¶
廟斯存以享以祀惟祖惟尊¶