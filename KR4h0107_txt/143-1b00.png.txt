　　(乘否公曰此龍以待真人張誘世石慶安許玉斧/丁瑋寧譬世軺車朱鳥更一日乘以上直侍帝宸)¶
　　(也湏臾公呼此四賢來張誘世年可五十石慶安/甚童䝉年可十三四許玉斧年如今日所見丁瑋)¶
　　(寧年可三十四五公曰玉斧君師友也張誘世常/山人公弟子也石慶安汲郡人鉤翼夫人弟子也)¶
　　(因語四人曰並可作/一篇詩以見府君)¶
　　　石慶安先作詩¶
靈山造太霞竪巖絶霄峯紫煙散神州乘飈駕白龍相¶
携四賔人東朝桑林公廣休年雖前壯氣何䝉䝉實未¶
下路讓惟年以相崇¶