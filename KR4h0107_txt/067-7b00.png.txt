春盡風颯颯蘭凋木脩脩王孫久為客思君徒自憂¶
　　王孫遊(玉䑓作/春遊)¶
置酒登廣殿開襟望所思春草行已歇何事久佳期¶
　　陽翟新聲(隋書翟/作澤)¶
懷春發下蔡含笑向陽城耻為飛雉曲好作鵾雞鳴¶
　　永明樂十首(謝朓/同賦)¶
𤣥符昭景厯茂實偶英聲長為南山固永與朝日明¶
靈丘比翼棲芳林合條起兩代分憲章一朝會書軌¶