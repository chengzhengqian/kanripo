　　(古今樂錄曰木蘭不知名浙江西道觀察使兼御/史中丞韋元甫續附入○古文苑作唐人木蘭詩)¶
唧唧復唧唧(一作促織/何唧唧)木蘭當戸織不聞機杼聲但聞¶
女歎息問女何所思問女何所憶女亦無所思女亦無¶
所憶昨夜見軍帖可汗大㸃兵軍書十二巻巻巻有爺¶
名阿爺無大兒木蘭無長兄願爲市鞍馬從此替爺征¶
東市買駿馬西市買鞍韉南市買轡頭北市買長鞭朝¶
辭爺孃去暮宿黄河邊不聞爺孃喚女聲但聞黄河流¶
水鳴濺濺旦辭黄河去暮至黑山頭不聞爺孃喚女聲¶