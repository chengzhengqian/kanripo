但聞燕山胡騎聲(一作/鳴)啾啾萬里赴戎機關山度若飛¶
朔氣傳金柝寒光照鐵衣將軍百戰死壯士十年歸歸¶
來見天子天子坐明堂策勲十二轉賞賜(一作/賜物)百千彊¶
可汗問所欲木蘭不用尚書郎(一作欲與木蘭/賞不願尚書郎)願駞千¶
里足(酉陽雜俎云願/借明駝千里足)送兒還故鄉爺孃聞女來出郭相¶
扶將阿姊聞妹來(一作阿/聞姊來)妹當戸理紅妝小弟聞姊來¶
磨刀霍霍向豬羊開我東閣門坐我西閣牀脱我戰時¶
袍著我舊時裳當窓理雲鬢對鏡帖花黄出門㸔火伴¶