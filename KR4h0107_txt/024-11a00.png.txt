慕逺人願欲托遺音形影忽不見翩翩傷我心¶
轉蓬離本根飄颻隨長風何意廻飈舉吹我入雲中髙¶
髙上無極天路安可窮類此游客(一作/流宕)子捐軀逺從戎¶
毛褐不掩形薇藿常不充去去莫復道沈憂令人老¶
西北有織婦綺縞何繽紛明晨秉機杼日昃不成文太¶
息終長夜悲嘯入青雲妾身守空閨良人行從軍自期¶
三年歸今已厯九春飛(玉臺/作孤)鳥遶樹翔噭噭鳴索羣願¶
為南流景馳光見我君¶