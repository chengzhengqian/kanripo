響發楹長杵聲哀㣲芳起兩袖輕汗染䨇題紈素既已¶
成君子行未歸裁用笥中刀縫為萬里衣盈篋自余手¶
幽緘俟君開腰帶准疇昔不知今是非¶
　　泛湖歸出樓中望月¶
日落泛澄瀛星羅遊輕橈憩榭靣曲氾臨流退迴潮輟¶
䇿共駢筵並坐相招要哀鴻鳴沙渚悲猿響山椒亭亭¶
映江月䬟䬟出谷飈斐斐氣羃岫泫泫露盈條近矚祛¶
幽藴逺視蕩諠囂晤言不知罷從夕至清朝¶