河流值淺岸歛轡暫經過弓衣濕濺水馬足亂横波半¶
城斜出樹長林直枕河今朝遊俠客不畏風塵多¶
度橋猶徙倚坐石未傾壺淺草開長埒行營繞細厨沙¶
洲兩鶴迥石路一松孤自可尋丹竈何勞憶酒壚¶
上林春逕宻浮橋柳路長龍媒逐細草鶴氅映垂楊水¶
似桃花色山如甲煎香白石春(一作/青)泉上誰能待月光¶
白石春泉滿黃金新埒開戚里車先度蘭池馬即來落¶
花承舞席春衫拭酒盃行厨半路待載妓一䨇逥¶