隂陽不可知鬼神惟杳冥暫試武帝貌一見李后靈同¶
情淪異物有體入無形聖賢共草昧仁智焉足明變化¶
未有極恍惚誰能精¶
若木出海外本自丹水隂羣帝共上下鸞鳥相追尋千¶
齡猶旦夕萬世更浮沈豈與異鄉士瑜瑕論淺深¶
夏后乘兩龍髙㑹在帝臺榮光河雒出白雲蒼梧來侍¶
御多賢聖升降有羣才四時有變化盛明不徘徊髙陽¶
邈已逺竚立誰語哉¶