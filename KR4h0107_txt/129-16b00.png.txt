明君以百姓為心水波瀾者源必逺樹扶踈者根必深¶
雲雨所施無不洽廊廟求才多所任¶
淳風布政常無欲至道防人能變俗求仁義急於水火¶
用禮讓多于菽粟屈軼無佞人可指獬豸無繁刑可觸¶
王道蕩蕩用無為天下四人誰不足¶
聖人千年始一生黃河千年始一清攝提以之而從紀¶
玉燭于是而文明東南可以補地闕西北可以正天傾¶
浮黿則東海可厲運鍤則南山可平衆仙就朝於瑶水¶