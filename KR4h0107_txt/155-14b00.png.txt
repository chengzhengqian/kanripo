余觀楚國先賢傳言汝南應璩作百一詩譏切時事偏¶
以示任事者皆怪愕以為應焚棄之及觀文選所載璩¶
百一篇畧不及時事何耶又觀郭茂倩雜體詩載百一¶
詩五篇皆璩所作首篇言馬子侯解音律而以陌上桑¶
為鳳將雛二篇傷翳桑二老無以塟妻子而已無宣孟¶
之徳可以賙其急三篇言老人自知桑榆之景斗酒自¶
勞不肯為子孫積財末篇即文選所載是也第四篇似¶
有諷諫所謂茍欲娱耳目快心樂腹腸我躬不悦懽安¶