揺落秋為氣凄凉多怨情啼枯湘水竹哭壞杞梁城天¶
亡遭憤戰日蹙值愁兵直虹朝映壘長星夜落營楚歌¶
饒恨曲南風多死聲眼前一杯酒誰論身後名¶
周王逄鄭忿楚后值秦寃梯衝已鶴列冀馬忽雲屯武¶
安檐瓦振昆陽猛獸奔流星夕照鏡烽火夜燒原古獄¶
饒寃氣空亭多枉魂天道或可問㣲兮不忍言¶
横流遘屯慝上墋結重氛哭市聞妖獸頽山起怪雲緑¶
林多散卒清波有敗軍智士今安用忠臣日未聞惜無¶