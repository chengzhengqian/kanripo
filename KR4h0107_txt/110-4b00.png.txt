傾城得意已無儔洞房連閣未消愁宮中本造鴛鴦殿¶
為誰新起鳳凰樓綠黛紅顔兩相發千嬌百念情無歇¶
舞衫廻袖勝春風歌扇當牕似秋月碧玉宫妓自翩妍¶
絳樹新聲最可憐張星舊在天河上從來張姓本連天¶
二八年時不憂度旁邉得寵誰相(一作/應)妬立春厯日自¶
當新正月春幡底須故流蘇錦帳挂香囊織成羅幌隠¶
燈光只(一作/秖)應私將琥珀枕瞑瞑來上珊瑚牀¶
　　　長相思二首(襍言/)¶