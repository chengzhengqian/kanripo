君不見枯籜走階庭何時復青著故莖君不見亡靈䝉¶
享祀何時傾杯竭壺罌君當見此起憂思寧及得與時¶
人争人生倐忽如絶電華年盛徳幾時見但令縱意存¶
髙尚㫖酒嘉肴相胥讌持此從朝竟夕暮差得亡憂消¶
愁怖胡為惆悵不能已難盡此曲令君忤¶
今年陽初花滿林明年冬末雪盈岑推移代謝紛交轉¶
我君邊戍獨稽沈執袂分别已三載邇來寂淹無分音¶
朝悲慘慘遂成滴暮思遶遶最傷心膏沐芳餘久不御¶