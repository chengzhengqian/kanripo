相彼反哺尚在翔禽孰是人斯而忍斯心每憑山海庻¶
覿髙深遐眺存亡緬成飛沉¶
長徽已纓逝將徙舉收跡西踐銜哀東顧曷云塗遼曽¶
不咫歩豈不夙夜謂行多露¶
綿綿女蘿施于松標禀澤洪幹晞陽豐條根淺難固莖¶
弱易彫操彼纖質承此衝飈¶
纖質寔微衝飈斯値誰謂言精致其賞意不見得魚亦¶
忘厥餌遺其形骸寄之深識¶