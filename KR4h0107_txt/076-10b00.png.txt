　　　貌雪(六言/)¶
既同摽梅萼散復似大谷花飛宻如公超所起皓如淵¶
客所揮無羨崑巖列素豈匹振鷺羣飛¶
　　　示雲麾弟(七言/)¶
白雲飛兮江上阻北流分兮山風舉山萬仞兮多髙峯¶
流九派兮饒江渚山岧嶤兮乃逼天雲微濛兮後興雨¶
實覽厯兮此名地故遨遊兮兹勝所爾登陟兮一長望¶
理化顧兮忽憶予想玉顔兮在目中徒踟蹰兮増延佇¶