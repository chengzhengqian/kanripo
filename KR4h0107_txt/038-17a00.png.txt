　　　送大将軍掾盧晏¶
贈物雖陋薄識意在忘言瓊琚尚交好桃李貴徃還蕭¶
艾茍見納貽我以芳蘭¶
　　　贈汲郡太守李茂彦¶
　　(潘尼贈二李郎詩序曰元康六年尚書吏部郎汝/南李光彦遷汲郡太守都亭侯江夏李茂曽遷平)¶
　　(陽太守此二子皆弱冠知名厯職顯要旬月之間/繼踵名郡離儉劇之勤就放曠之逸枕鳴琴以俟)¶
　　(逺致離别之際/各斐然賦詩)¶
離索何惆悵後會未可希河朔貴相忘岐路安足悲¶