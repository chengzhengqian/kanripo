思梁岷爾行孔邈如何勿勤君子敬始慎爾所主謀言¶
必賢錯説申輔延陵有作僑肸是與先民遺跡來世之¶
矩既慎爾主亦迪知幾探情以華覩著知微視明聴聰¶
靡事不惟董褐荷名胡寧不師衆不可盖無尚我言梧¶
宫致辯齊楚構患成功有要在衆思歡人之多忌掩之¶
實難瞻彼黑水滔滔其流江漢有巻允来厥休二邦若¶
否職汝之由緬彼行人鮮克弗留尚哉君子異于他仇¶
人誰不勤無厚我憂惟詩作贈敢詠在舟¶