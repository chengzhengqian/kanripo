織作遲君家婦難爲妾不堪驅使徒畱無所施便可白¶
公姥及時相遣歸府吏得聞之堂上啓阿母兒巳薄祿¶
相幸復得此婦結髪同枕席黄泉共爲友共事三二年¶
始爾未爲久女行無偏斜何意致不厚阿母謂府吏何¶
乃太區區此婦無禮節舉動自專由吾意久懷忿汝豈¶
得自由東家有賢女自名秦羅敷可憐體無比阿母爲¶
汝求便可速遣之遣去慎莫留府吏長跪告伏惟啓阿¶
母今若遣此婦終老不復取阿母得聞之槌牀便大怒¶