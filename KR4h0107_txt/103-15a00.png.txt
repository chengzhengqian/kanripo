平川映晚霞蓮舟泛浪華衣香隨岸逺荷影向流斜度¶
手牽長柄轉檝避踈花還船不畏滿歸路詎嫌賒¶
　　　薄暮動弦歌¶
柳谷向夕沈餘日蕙樓臨砌徙斜光金戸半入藂林影¶
蘭徑時移落蘂香絲繩玉壺傳綺席秦筝趙瑟響髙堂¶
舞裙拂履喧珠珮歌響出扇繞塵梁雲邊雪飛弦柱促¶
留賓但須羅袖長日暮歌鍾恒不倦處處行樂爲時康¶
　　　羽觴飛上苑¶