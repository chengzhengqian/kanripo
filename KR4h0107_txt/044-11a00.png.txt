葵鬱北牖嘉穟養南疇今我不為樂知有來歲不命室¶
攜童弱良日登逺游¶
　　和郭主簿二首¶
藹藹堂前林中夏貯清隂凱風因時來回飈開(一作/吹)我¶
襟息交游閑業卧起弄書琴園蔬有餘滋舊穀猶儲今¶
營已良有極過足非所欽舂秫作美酒酒熟吾自斟弱¶
子戲我側學語未成音此事眞復樂聊用㤀華簮遥遥¶
望白雲懷古一何深¶