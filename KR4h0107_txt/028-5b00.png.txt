逺遁抱恨山阿¶
輕車迅邁息彼長林春木載榮布葉垂隂習習谷風吹¶
我素琹交交黄鳥顧儔弄音感悟(集作/寤)馳情思我所欽¶
心之憂矣永嘯長吟¶
浩浩洪流帶我邦畿萋萋綠林奮榮揚暉魚龍瀺灂山¶
鳥羣飛駕言出遊日夕忘歸思我良朋如渇如饑願言¶
不獲愴矣其悲¶
息徒蘭圃秣馬華山流磻平臯垂綸長川目送歸鴻手¶