乃是行使後人誤為李字春秋僖公三十年左氏傳云¶
若舎鄭以為東道主行李之徃来共其困乏杜預曰李¶
使人也又襄公八年左氏傳云亦不使一介行李告于¶
寡君杜預曰行李行人也又昭公十三年左氏傳曰諸¶
侯靖共好以為事行理之命無月不至杜預曰行理使¶
人通聘問者或言理或言李皆謂行使也但文其言謂¶
之行李亦作理耳以此知其非改古文為李也古文字¶
多矣李濟翁不言李字出何書未可遽爾泛舉而改作¶