許之風叔源大變太元之氣爰逮宋氏顔謝騰聲靈運¶
之興㑹標舉延年之體裁明密竝方軌前秀垂範後昆¶
若夫敷袵論心商搉前藻工拙之數如有可言夫五色¶
相宣八音協暢由乎𤣥黄律吕各適物宜欲使宫羽相¶
變低昂舛節若前有浮聲則後須切響一簡之内音韻¶
盡殊兩句之中輕重悉異妙達此旨始可言文至於先¶
士茂制諷髙歴賞子建函京之作仲宣灞岸之篇子荆¶
零雨之章正長朔風之句竝直舉胷情非傍詩史正以¶