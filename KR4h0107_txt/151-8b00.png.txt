(○隋書曰髙祖受禪後令魏/澹注庾信集世稱其博物)¶
朝野僉載曰梁庾信從南朝初至北方文士多輕之信¶
將枯樹賦以示之於後無敢言者時温子昇作韓陵山¶
寺碑信讀而寫其本南人問信曰北方文士何如信曰¶
唯有韓陵山一片石堪共語薛道衡盧思道少觧把筆¶
自餘驢鳴狗吠聒耳而已(太平/廣記)¶
山谷言庾子山澗底百重花山根一片雨有以盡登髙¶
臨逺之趣喜晴應詔全篇可為楷式其卒章有慶兆民¶