也破鏡言半月當還也此詩格非當時有釋之者後人¶
豈能曉哉古辭又云圍棊燒敗襖著子故依然陸龜䝉¶
皮日休固嘗擬之陸云旦日思䨇履明時願早諧皮云¶
莫言春繭薄猶有萬重思是皆以下句釋上句與藁砧¶
異矣樂府觧題以此格為風人詩取陳詩以觀民風示¶
不顯言之意至東坡無題詩云蓮子擘開須見薏秋枰¶
着盡更無棊破衫却有重縫處一飯何曽忘却匙是文¶
與釋並見於一句中與風人詩又小異矣(葛常之○古/樂府山上復)¶