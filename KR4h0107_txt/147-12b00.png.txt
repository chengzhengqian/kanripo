若桂與蘭新人雖可愛無若故所歡本自倫語然佳不¶
如塘上行¶
小雅云昔我徃矣楊栁依依今我來思雨雪霏霏又云¶
昔我徃矣黍稷方華今我來思雨雪載塗可謂善道行¶
役之情矣曹子建效其語云昔我初遷朱華未希今我¶
旋止素雪云飛則不逮逺矣且子建欲學風雅為四言¶
而猶未忘朱華素雪之屬對此其所以止於建安黄初¶
歟(蜩笑/外稿)¶