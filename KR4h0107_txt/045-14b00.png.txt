迢迢百尺樓分明望四荒暮作歸雲宅朝為飛鳥堂山¶
河滿目中平原獨茫茫古時功名士慷慨争此塲一旦¶
百歲後相與還北邙松柏為人伐髙墳互低昂頽基無¶
遺主遊魂在何方榮華誠足貴亦復可憐傷¶
東方有一士被服常不完三旬九遇食十年著一冠辛¶
苦無此比常有好容顔我欲觀其人晨去越河關青松¶
夾路生白雲宿簷端知我故來意取琴為我彈上絃驚¶
别鶴下絃操孤鸞願留就君住從今至歳寒¶