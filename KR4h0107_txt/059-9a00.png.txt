生偃無取白衣宦未知古人心且從性所翫賔至可命¶
觴朋來當染翰髙臺驟登踐清淺(五臣/作波)時陵亂頽魄不¶
再圓傾羲無兩旦金石終銷毁丹青暫彫煥各勉𤣥髪¶
歡無貽白首歎因歌遂成賦聊用布親串¶
　　𢷬衣¶
衡紀無淹度晷運倐如催白露滋園菊秋風落庭槐肅¶
肅莎雞羽烈烈寒螿啼夕隂結空幕宵月皓中閨美人¶
戒裳服端飾相招携簮玉出北房鳴金歩南階櫩髙砧¶