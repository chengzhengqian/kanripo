占彼民情困舒在目則知詩者所以宣𤣥鬱之思光神¶
妙之化者也先王協之於宫徴被之於簧絃奏之於郊¶
社頌之於宗廟歌之於燕㑹諷之於房中葢以之可以¶
格天地感鬼神暢風教通庻情此古詩之大約也漢祚¶
鴻朗文章作新安世楚聲温純厚雅孝武樂府壮麗宏¶
竒縉紳先生咸從附作雖規迹古風各懐剞劂美哉歌¶
詠漢徳雍揚可為雅頌之嗣也及夫興懐觸感民各有¶
情賢人逸士呻吟於下里棄妻思婦嘆詠於中閨鼔吹¶