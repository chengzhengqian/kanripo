古樂府有朱鷺曲解云因飾鼔以鷺而名曲焉又云朱¶
鷺呪鼔飛於雲末徐陵詩有鳬鐘鷺鼔之句宋之問詩¶
稍看朱鷺轉尚識紫騮驕皆用此事葢鷺色本白漢初¶
有朱鷺之瑞故以鷺形飾鼓又以朱鷺名鼔吹曲也梁¶
元帝放生池碑云𤣥龜夜夢終見取於宋王朱鷺晨飛¶
尚張羅於漢后與朱鷺飛雲末事相叶可以互證補樂¶
府解題之缺(丹鉛/續錄)¶
　　　魚魚雅雅¶