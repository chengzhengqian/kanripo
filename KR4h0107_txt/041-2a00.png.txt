　其可得乎夫才生於世世實須才和氏之璧焉得獨¶
　曜於郢握夜光之珠何得專玩於隨掌天下之寳固¶
　當與天下共之但分析之日不能不悵恨爾然後知¶
　耼周之為虚誕嗣宗之為妄作也昔騄驥倚輈於吳¶
　阪長鳴於良樂知與不知也百里奚愚於虞而智於¶
　秦遇與不遇也今君遇之矣朂之而已不復屬意於¶
　文二十餘年矣久廢則無次想必欲其一反故稱指¶
　送一篇適足以彰來詩之益美耳琨頓首頓首¶