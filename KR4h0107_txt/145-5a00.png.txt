魏定鼎沙朔南包河淮西吞闗隴當時之士有許謙崔¶
宏宏子浩髙允高閭游雅等先後之間聲實俱茂詞義典¶
正有永嘉之遺烈焉及太和在運鋭情文學固以頡頑¶
漢徹跨躡曹丕氣運髙逺艶藻獨構衣冠仰止咸慕新¶
風律調頗殊曲度遂改辭罕泉源言多胷臆潤古彫今¶
有所未遇是故雅言麗則之奇綺合繡聯之美眇歴歳¶
年未聞獨得既而陳郡袁翻河内常景晚拔疇類稍革¶
其風及明皇御厯文雅大盛學者如牛毛成者如麟角¶