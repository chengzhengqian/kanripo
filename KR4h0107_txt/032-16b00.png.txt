徂暑未一旬重陽翳朝霞厥初月離畢積日遂滂沲屯¶
雲結不解長溜周四阿霖雨如倒井黄潦起洪波湍深¶
激墻隅門庭若决河炊㸑不復舉竈中生蛙蝦¶
　　　苦熱(藝文/熱部)¶
朱明運将極溽暑晝夜興裁動四支廢舉身若山陵珠¶
汗洽玉體呼吸氣鬱蒸塵垢自成泥素粉隨手凝¶
　　　古詩¶
東方大明星光景照千里少年舍家遊思心晝夜起¶