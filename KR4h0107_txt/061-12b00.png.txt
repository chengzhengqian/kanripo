目盡平原時見逺烟浮倐忽坐還合俄思甚兼秋未嘗¶
違户庭安能千里逰誰令乏古節貽此越鄉憂¶
　　還都至三山望石頭城¶
泉源安首流川末澄逺波晨光被水族曉氣歇林阿兩¶
江皎平逈三山欝駢羅南帆望越嶠北榜指齊河關扄¶
繞天邑襟帶抱尊華長城非壑嶮峻岨似荆芽攅樓貫¶
白日摛堞隐丹霞征夫喜觀國逰子遲見家流連入京¶
引躑躅望鄉歌彌前歎景促逾近勌路多偕萃猶如兹¶