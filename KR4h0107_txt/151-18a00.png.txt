梁簡文帝春情曲云蝶黄花紫燕相追楊低栁合路塵¶
飛已見垂鈎掛綠樹誠知淇水霑羅衣兩童夹車問不¶
已五馬城南猶未歸鶯啼春欲駛無為空掩扉此詩似¶
七言律而末句又用五言王無功亦有此體又唐律之¶
祖而唐辭瑞鷓鴣格韻似之¶
　長安城中秋夜長佳人錦石𢷬流黄香杵紋砧知近¶
　逺傳聲遞響何凄涼七夕長河爛中秋明月光蠮螉¶
　塞邊絶候鴈鴛鴦樓上望天狼(右後魏温子昇𢷬衣/第五六句又作五言)¶