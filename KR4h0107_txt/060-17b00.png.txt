奉君金巵之美酒瑇(一作/玳)瑁玉匣之雕琴七綵芙蓉之¶
羽帳九華蒲萄之錦衾紅顔零落嵗將暮寒光宛轉時¶
欲沈願君裁悲且减思聴我抵節行路吟不見栢梁銅¶
雀上寧聞古時清吹音¶
洛陽名工鑄為金博山千斵復萬鏤上刻秦女携手仙¶
承君清夜之歡娯列置幃裏明燭前外發龍鱗之丹綵¶
内含麝芬之紫煙如今君心一朝異對此長歎終百年¶
璇閨玉墀上椒閣文窓繡戸垂羅幕中有一人字金蘭¶