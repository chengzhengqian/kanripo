虎響窮山鳴鶴聒空林凄風為我嘯百籟坐自吟感物¶
多思情在險易常心朅來戒不虞挺轡越飛岑王陽驅¶
九折周文走岑崟經阻貴勿遲此理著來今¶
此鄉非吾地此郭非吾城羇旅無定心翩翩如懸旌出¶
覩軍馬陣入聞鞞鼓聲常懼羽檄飛神武一朝征長鋏¶
鳴鞘中烽火列邊亭捨我衡門衣更被縵胡纓疇昔懷¶
微志帷幕竊所經何必操干戈堂上有竒兵折衝樽俎¶
間制勝在兩楹巧遲不足稱拙速乃垂名¶