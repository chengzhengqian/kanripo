朱光照綠苑丹華粲羅星那能閨中繡獨無懐春情¶
鮮雲媚朱景芳風散林花佳人歩春苑繡帶飛紛葩¶
羅裳迮紅袖玉釵明月璫冶遊步春露豔覔同心郎¶
春林花多媚春鳥意多哀春風復多情吹我羅裳開¶
新燕㺯初調杜鵑競晨鳴畫眉忘注口遊步散春情¶
梅花落已盡柳花隨風散歎我當春年無人相要喚¶
昔别鴈集渚今還燕巢梁敢辭嵗月久但使逢春陽¶
春園花就黄陽池水方淥酌酒初滿杯調絃始成曲(成/一)¶