蠶生春三月春桑正含緑女兒採春桑歌吹當春曲¶
冶遊採桑女盡有芳春色姿容應春媚粉黛不加飾¶
繫條採春桑採葉何紛紛採桑不装鈎牽壊紫羅裙¶
語歡稍養蠺一頭養百塸奈當黑瘦盡桑葉常不周¶
春月採桑時林下與歡俱養蠺不滿百那得羅繡襦¶
採桑盛陽月綠葉何翩翩攀條上樹表牽壊紫羅裙¶
偽蠺化作繭爛漫不成絲徒勞無所獲養蠺特底為¶
　　　江陵樂(四曲/)¶