風起廣路揚埃塵逝者如流水哀此遂離分追問何時¶
㑹要我以陽春望慕結不解貽爾新詩文勉哉修令徳¶
北面自寵珍¶
秋日多悲懐感慨以長歎終夜不遑寐叙意於濡翰明¶
燈曜閨中清風淒已寒白露塗前庭應門重其關四節¶
相推斥嵗月忽欲殫壯士逺出征戎事將獨難泣涕灑¶
衣裳能不懐所歡¶
凉風吹沙礫霜氣何皚皚(五来/切)明月照緹幕華燈散炎¶