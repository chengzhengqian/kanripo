夫鉛黛所以飾容而盼倩生於淑姿文采所以餙言而¶
辨麗本於情性故情者文之經辭者理之緯經正而後¶
緯成理定而後辭暢此立文之本源也昔詩人什篇為¶
情而造文辭人賦頌為文而造情何以明其然葢風雅¶
之興志思蓄憤而吟詠情性以諷其上此為情而造文¶
也諸子之徒心非鬱陶茍馳夸餙鬻聲釣世此為文而¶
造情也故為情者要約而冩眞為文者淫麗而煩濫而¶
後之作者採濫忽眞逺棄風雅近師辭賦故體情之製¶