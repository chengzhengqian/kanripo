化光赫明明祚隆無疆帝績惟期有命既集崇此宏基¶
　　　平玉衡¶
　　(古巫山高行古今樂錄曰平玉衡言景帝一萬國/之殊風齊四海之乖心禮賢養士而纂洪業也)¶
平玉衡糺姦回萬國殊風四海乖禮賢養士羈御英雄¶
思心齊纂戎洪業崇皇階品物咸亨聖敬日躋聰鑒盡¶
下情明明綜天機¶
　　　文皇綂百揆¶
　　(古上陵行古今樂錄曰文皇綂百揆言文/帝始綂百揆用人有序以敷太平之化也)¶