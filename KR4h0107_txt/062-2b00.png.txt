旣晚不覩崇明初玉琬徒見傳交友義漸疎¶
束薪幽篁裏刈黍寒澗隂朔風傷我肌號鳥驚思心嵗¶
暮井賦訖程課相追尋田租送函谷獸藁輸上林河渭¶
氷未開關隴雪正深笞撃官有罰呵辱吏見侵不謂乘¶
軒意伏櫪還至今¶
河畔草未黄胡鴈已矯翼秋螢扶戸吟寒婦成夜織去¶
嵗征人還流傳舊相識聞君上隴時東望久歎息宿昔¶
改衣帶朝旦(玉臺作/旦暮)異容色念此憂如何夜長愁更多¶