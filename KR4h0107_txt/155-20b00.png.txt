樂録晉車騎將軍沈玩作前溪歌而非舞也葢復齋不¶
曾見于競大唐傳故不知舞出前溪耳(苕溪漁/隠叢話)¶
　　　兩莫愁¶
莫愁者郢州石城人今郢有莫愁村畵工傳其貌好事¶
者多寫寄四逺唐書樂志曰莫愁樂者出於石城樂石¶
城有女子名莫愁善歌謡古詞曰莫愁在何處莫愁石¶
城西艇子打兩槳催送莫愁来者是也李義山詩曰海¶
外徒聞更九州他生未卜此生休空聞虎旅傳宵柝無¶