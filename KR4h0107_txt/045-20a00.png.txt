覽周王傳流觀山海圖俯仰終宇宙不樂復何如¶
玉臺凌霞秀王母怡妙顔天地共俱生不知㡬何年靈¶
化無窮已館宇非一山高酣發新謡寧向俗中言¶
迢遞槐江嶺是謂𤣥圃丘西南望崑墟光氣難與儔亭¶
亭明玕照落落青瑶流恨不及周穆託乗一來游¶
丹木生何許廼在峚(音/宻)山陽黄花復朱實食之壽命長¶
白玉凝素液瑾瑜發竒光豈伊君子寳見重我軒黄¶
翩翩三青鳥毛色竒可憐朝爲王母使暮歸三危山我¶