兄門處分適兄意那得自任專雖與府吏要渠㑹永無¶
緣登即相許和便可作婚婣媒人下牀去諾諾復爾爾¶
還部白府君下官奉使命言談大有緣府君得聞之心¶
中大歡喜視厯復開書便利此月内六合正相應良吉¶
三十日今巳二十七卿可去成婚交語速裝束絡繹如¶
浮雲靑雀白鵠舫四角龍子幡婀娜隨風轉金車玉作¶
輪躑躅靑驄馬流蘇金縷鞍齎錢三百萬皆用靑絲穿¶
雜綵三百疋交廣(一作/用)市鮭珍從人四五百鬱鬱登郡¶