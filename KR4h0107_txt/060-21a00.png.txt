聞君婦閨中孀居獨宿有貞名亦云悲朝泣閒房又聞¶
暮思淚霑裳形容憔悴非昔恱蓬鬢衰顔不復粧見此¶
令人有餘悲當願君懐不暫㤀¶
君不見少壯從軍去白首流離不得還故鄉窅窅日夜¶
隔音塵斷絶阻河闗朔風蕭條白雲飛胡笳哀極邊氣¶
寒聴此愁人兮柰何登山逺望得留顔将死胡馬跡能¶
見妻子難男兒生世轗軻欲何道綿憂摧抑起長歎¶
君不見栢梁臺今日丘墟生草萊君不見阿房宫寒雲¶