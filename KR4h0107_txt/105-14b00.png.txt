　　(隋書樂志曰梁有相和五引三朝第一奏之陳氏/因焉隋文帝開皇中改五引爲五音唯迎氣於五)¶
　　(郊降神奏之月令所謂孟春其音角也唐書樂志/曰五郊迎氣各以月律而奏其音葢因隋舊制云)¶
　　　　角引¶
萌生觸發嵗在春咸池始奏德尚仁惉懘以息和且均¶
　　　　徵引¶
執衡司事宅離方滔滔夏日火德昌八音備舉樂無疆¶
　　　　宮引¶
八音資始君五聲興比和樂感百精優游律呂被咸英¶