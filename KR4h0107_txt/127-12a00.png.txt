今朝好風日園苑足芳菲竹動蟬争散蓮揺魚暫飛面¶
紅新著酒風晚細吹衣跂石多時望蓮船始復歸¶
金鞍聚磧岸玉舳泛中流畫鷁先防水媒龍即負舟沙¶
城疑海氣石岸似江樓岸槎時半沒壞舸或空浮定是¶
汾河上戈船聊試遊¶
竟日坐春臺芙蓉承酒盃水流平澗下山花滿谷開行¶
雲數畨過白鶴一䨇來水影揺藂竹林香動落梅直上¶
山頭路羊腸能㡬逥¶