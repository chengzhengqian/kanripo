門阿母謂阿女適得府君書明日來迎汝何不作衣裳¶
莫令事不舉阿女默無聲手巾掩口啼淚落便如瀉移¶
我琉璃榻出置前牕下左手持刀尺右手執綾羅朝成¶
繡裌裙晚成單羅衫晻晻日欲暝愁思出門啼府吏聞¶
此變因求假暫歸未至二三里摧藏馬悲哀新婦識馬¶
聲躡履相逢迎悵然遥相望知是故人來舉手拍馬鞍¶
嗟嘆使心傷自君别我後人事不可量果不如先願又¶
非君所詳我有親父母逼廹兼弟兄以我應他人君還¶