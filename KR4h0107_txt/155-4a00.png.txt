　　　石槨銘¶
衛靈公死卜塟於故墓不吉卜塟沙丘掘之數仭得石¶
槨洗而視之有銘曰不憑其子靈公奪而埋之夫靈公¶
之為靈久矣(見莊/子)漢滕公夏侯嬰死送塟至東都門外¶
駟不行踣地悲鳴即掘馬蹄下得石槨其銘曰佳城欝¶
欝三千年見白日于嗟滕公居此室乃塟斯地謂之馬¶
冢(博物志○餘冬序錄曰塟有銘從占而然古人鑄造/器物皆有欵識石槨之銘葢欲識之類耳據銘所言)¶
(豈䜟緯之書從/古巳有此術邪)¶