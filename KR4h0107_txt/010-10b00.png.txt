尺有所短寸有所長(王翦傳賛/引鄙語)¶
鑒于水者見面之容鑒于人者知吉與凶(蔡澤傳○本/武王鏡銘)¶
長袖善舞多錢善賈(蔡澤傳太史公曰韓子/稱云云韓子韓非子也)¶
白頭如新傾盖如故(鄒陽傳/引古語)¶
千金之子不垂堂百金之子不騎衡(叶寒剛反○袁盎/傳盎對文帝臣聞)¶
(云云服䖍曰措身不倚衡/也如淳曰衡樓殿邊欄楯)¶
變古亂常不死則亡(晁錯傳/賛引語)¶
雖有親父安知不為虎雖有親兄(叶虗/王反)安知不為狼(韓/安)¶