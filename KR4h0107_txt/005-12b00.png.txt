海上曰古之帝者地不過千里諸侯各守其封域或朝¶
或否相侵㬥亂殘伐不止猶刻金石以自為紀古之五¶
帝三王知教不同法度不明假威鬼神以欺逺方實不¶
稱名故不久長其身未殁諸侯倍叛法令不行今皇帝¶
并一海内以為郡縣天下和平昭明宗廟體道行徳尊¶
號大成羣臣相與誦皇帝功徳刻于金石以為表經¶
　　　之罘山刻石銘¶
　　(史記二十九年始皇東/遊登之罘刻石其辭曰)¶