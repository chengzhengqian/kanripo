　　(載之因授以政○越一作戚蜩笑外稿云此歌不/類春秋時人語盖後世所擬者高誘註吕氏春秋)¶
　　(謂戚所歌乃詩碩䑕之辭雖未見所據亦可驗南/山白石之歌誘初未之見也然其辭亦激烈足以)¶
　　(動/人)¶
南山矸(音岸叶/魚戰反)白石爛(叶郎/甸反)生不逢堯與舜禪短布單¶
衣適至骭(音幹叶/同矸)從昬飯牛薄夜半(叶彼/巻反)長夜漫漫何¶
時旦(叶都/巻反)¶
滄浪之水白石粲中有鯉魚長尺半弊布單衣裁至骭¶
清朝飯牛至夜半黃犢上坂且休息吾将捨汝相齊國¶