燕趙佳人本自多遼東少婦學春歌黄龍戍北花如錦¶
𤣥菟城前(一作/南)月似蛾如何此時别夫壻金羈翠眊徃¶
交河還聞入漢去燕營怨妾愁心百恨生漫漫悠悠天¶
未曉遥遥夜夜聽寒更自從異縣同心别偏恨同時成¶
異節横波滿臉萬行啼翠眉暫斂千重結並海連天合¶
不開那堪春日上春臺乍見逺舟如落葉復㸔遥舸似¶
行杯沙汀夜鶴嘯羈雌妾心無趣坐傷離翻嗟漢使音¶
塵斷空傷賤妾燕南陲¶