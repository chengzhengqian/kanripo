門前一株棗嵗嵗不知老阿婆不嫁女那得孫兒抱¶
敇敇何力力女子臨窓織不聞機杼聲唯聞女歎息¶
問女何所思問女何所憶阿婆許嫁女今年無消息¶
　　　幽州馬客吟歌辭(五曲/)¶
快馬常苦痩勁兒常苦貧黄禾起羸馬有錢始作人¶
熒熒帳中燭燭滅不久停盛時不作樂春花不重生¶
南山自言髙只與北山齊女兒自言好故入郎君懷¶
郎著紫袴褶女著彩裌裙男女共燕遊黄花生後園¶