習習谷風扇此暮春𤣥澤墜潤靈爽烟煴髙山熾景喬¶
木興繁蘭波清躍芳滸増凉感物興想念我懐人¶
習習谷風載穆其音流瑩鼔物清塵拂林霖雨嘉播有¶
渰凄隂歸鴻逝矣𤣥鳥来吟嗟我懐人其居樂潜明發¶
有想如結予心¶
習習谷風以温以凉𤣥黄交泰品物含章潜介淵躍候¶
鳥雲翔嗟我懐人在津之梁明發有思凌波褰裳¶
習習谷風其集惟髙嗟我懐人於焉逍遥鸞栖髙岡耳¶