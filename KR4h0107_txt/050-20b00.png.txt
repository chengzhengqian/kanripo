自信羣下執異端正直罹浸(一作/譛)潤姦臣奪其權雖欲¶
盡忠誠結舌不敢言結舌亦何憚盡忠為身患清流豈¶
不潔飛塵濁其源岐路令人迷未逺勝不還忠臣立君¶
朝正色不顧身邪正不並存譬若胡與秦胡秦有合時¶
邪正各異津忠臣遇明君乾乾惟日新羣目統在綱衆¶
星拱北辰設令遭闇主斥退為凡民雖薄共(晉書/作供)時用¶
白茅猶可珍冰霜晝夜結蘭桂摧為薪邪臣多端變用¶
心何委曲便辟順(樂府/作從)情指動隨君所欲偷安樂目前¶