草木不常(一作/長)榮顦顇為秋霜今遇㤗始世年逢九春¶
陽¶
自從别歡來何日不相思常恐秋葉零無復連理時¶
掘作九州池盡是大宅裏處處種芙蓉婉轉得蓮子¶
初寒八九月獨纒自絡絲寒衣尚未了郎喚儂底為¶
秋愛兩兩鴈春感雙雙燕蘭鷹接野雞雉落誰當見¶
仰頭看桐樹桐花特可憐願天無霜雪梧子解千年¶
白露朝夕生秋風淒長夜憶郎須寒服乘月擣白素¶