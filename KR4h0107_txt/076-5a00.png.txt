心鑒無相仁化育有為以兹惠日照復見法雨垂萬邦¶
躋仁夀兆庻滌塵羈望雲雖可識日用豈能知鴻名冠¶
子姒徳澤邁軒羲班班仁獸集匹匹翔鳯儀善遊兹勝¶
地兹岳信靈竒嘉木互紛糺層峯鬱蔽虧丹蕂繞垂榦¶
綠竹䕃清池舒華匝長阪好鳥鳴喬枝霏霏慶雲動靡¶
靡祥風吹谷虛流鳯管野緑映丹麾帷宫設㕓外帳殿¶
臨郊垂俯同南風作斯文良在斯伊臣限監國即事阻¶
陪隨顧惟實庸菲冲薄竟奚施至理徒興羨終然類管¶