沈溺於一朝流風聲於千載者往往而有矣漢自孝武¶
之後雅尚斯文揚葩振藻者如林而二馬王揚為之傑¶
東京之朝兹道逾扇咀徵含商者成市而班傅張蔡為¶
之雄當塗受命尤好蟲篆金行勃興無替前烈曹王陳¶
阮負宏衍之思挺棟榦於鄧林潘陸張左擅侈麗之才¶
飾羽儀於鳳穴斯竝高視當世連衡孔門雖時運推移¶
質文屢變譬猶六代竝奏易俗之用無爽九源競逐一¶
致之理同歸歴選前英於斯為盛既而中州板蕩戎狄¶