　　　擬四愁詩四首(并序言以/下七)¶
　張平子作四愁詩體小而俗七言類也聊擬而作之¶
　名曰擬四愁詩¶
我所思兮在瀛洲願為雙鵠戲中流牽牛織女期在秋¶
山髙水深路無由愍余不遘嬰殷憂佳人貽我明月珠¶
何以要之比目魚海廣無舟悵勞劬寄言飛龍天馬駒¶
風氣雲披飛龍逝驚波滔天馬不厲何為多念心憂泄¶
我所思兮在珠崕願為比翼浮清池剛柔合徳配二儀¶