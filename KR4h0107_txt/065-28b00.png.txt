日光沒已盡宿鳥縱横飛徙倚望行雲躞蹀待郎歸¶
百度不一囘千書信不歸春風吹楊栁華豔空徘徊¶
音信闊弦朔方悟千里遥朝霜語白日知我為歡消¶
合㝠過藩来向曉開門去歡取身上好不為儂作慮¶
五鼓起開門正見歡子度何處宿行還衣被有霜露¶
本自無此意誰交郎舉前視儂轉邁邁不復来時言¶
自我别歡後歡音不絶響茱萸持捻泥龕有殺子像¶
家貧近店肆出入引長事郎君不浮華誰能呈實意¶