暘谷濵逺遊崑嶽傍登彼列仙岨採此秋蘭芳時路烏¶
足爭太極可翺翔¶
誰言萬事囏逍遥可終生臨堂翳華樹悠悠念無形彷¶
徨思親友倐忽復至冥寄言東飛鳥可用慰我情¶
嘉時在今辰零雨灑塵埃臨路望所思日夕復不来人¶
情有感慨蕩漾焉能排揮涕懐哀傷辛酸誰語哉¶
炎光延萬里洪川蕩湍瀬彎弓掛扶桑長劔倚天外泰¶
山成砥礪黄河為裳帶視彼莊周子榮枯何足頼捐身¶