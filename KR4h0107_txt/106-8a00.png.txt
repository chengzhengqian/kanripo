　　(古今樂錄曰與前曲不同○郭/茂倩以此爲梁曲見簡文詩註)¶
獨柯不成樹獨樹不成林念郎錦裲襠恒長不忘心¶
　　　黄淡思歌(四曲/)¶
　　(古今樂錄曰思音相思之思按李延年造横/吹曲二十八解有黄覃子不知與此同否)¶
歸歸黄淡思逐郎還去來歸歸黄淡百逐郎何處索¶
心中不能言腹作車輪旋與郎相知時但恐傍人聞¶
江外何鬱拂龍洲廣州出象牙作帆檣綠絲作幃繂¶
緑絲何葳蕤逐郎歸去來¶