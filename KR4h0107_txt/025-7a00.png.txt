從軍有苦樂但問所從誰所從神且武焉得乆勞師相¶
公征關右赫怒震天威一舉滅獯虜再舉服羌夷西收¶
邉地賊忽若俯拾遺陳賞越丘山酒肉踰川坻軍中多¶
沃饒人馬皆溢肥徒行兼乗還空出有餘資拓地三千¶
里往返一如飛歌舞入鄴城所願獲無違晝日處大朝¶
日暮薄言歸外參時明政内不廢家私禽獸憚為犧良¶
苖實已揮竊慕負鼎翁願厲朽鈍姿不能效沮溺相隨¶
把鋤犁熟覽夫子詩信知所言非¶