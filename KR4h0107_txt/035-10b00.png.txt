　　　為顧彦先贈婦二首¶
辭家逺行游悠悠三千里京洛多風塵素衣化為緇修¶
身悼憂苦感念同懐子隆思亂心曲沈歡滯不起歡沈¶
難克興心亂誰為理願假歸鴻翼飜飛㳺江氾¶
東南有思婦長歎充幽闥借問歎何為佳人眇天末游¶
宦久不歸山川修且濶形影參商乖音息曠不達離合¶
非有常譬彼絃與筈願保金石軀慰妾長飢渴¶
　　　為陸思逺婦作¶