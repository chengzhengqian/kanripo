　　霖雨(初學記作張協今/從藝文作張載)¶
霖雨餘旬朔濛昧日夜墜何以解愁懐置酒招親類啾¶
啾絲竹作伶人奏竒秘悲歌結流風逸響迴秋氣¶
　　擬四愁詩四首¶
我所思兮在南巢欲徃從之巫山髙登崖逺望涕泗交¶
我之懐矣心傷勞佳人遺我笥中布何以贈之流黄素¶
願因飄風超逺路終然莫致増永慕¶
我所思兮在朔湄欲徃從之白雪霏登崖逺望涕泗頽¶