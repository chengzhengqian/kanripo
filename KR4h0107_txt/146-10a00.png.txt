屬不勝其變古有采詩官命曰風人以見風俗喜怒好¶
惡皮日休云疎杉低通灘冷鷺立亂浪此䨇聲也陸龜¶
䝉嘗曰膚愉呉都姝眷戀便殿宴此疊韻也劉禹錫曰¶
東邉日出西邉雨道是無晴却有晴杜詩曰俱飛蛺蝶¶
元相逐並蔕芙蓉本自䨇又曰滿目飛明鏡歸心折大¶
刀此皆風人類也(珊瑚鈎/詩話)¶
古辭云藁砧今何在山上復有山何當大刀頭破鏡飛¶
上天藁砧砆也謂夫也山上有山出也大刀頭刀上鐶¶