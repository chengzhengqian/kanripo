合趣割毫析釐然契機者入巧浮假者無功故麗辭之¶
體凡有四對言對為易事對為難反對為優正對為劣¶
言對者䨇比空辭者也事對者並舉人驗者也反對者¶
理殊趣合者也正對者事異義同者也長卿上林云修¶
容乎禮園翺翔乎書圃此言對之類也宋玉神女賦云¶
毛嬙鄣袂不足程式西施掩靣比之無色此事對之類¶
也仲宣登樓云鍾儀幽而楚奏莊舄顯而越吟此反對¶
之類也孟陽七哀云漢祖想枌榆光武思白水此正對¶