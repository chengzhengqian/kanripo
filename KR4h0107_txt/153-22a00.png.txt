東坡詆五臣注文選以為荒陋予觀選中謝𤣥暉和王¶
融詩云阽危賴宗衮㣲管寄明牧正謂謝安謝𤣥安石¶
於𤣥暉為逺祖以其為相故曰宗衮而李周翰注曰宗¶
衮謂王導導與融同宗言晉國臨危賴王導而破苻堅¶
牧謂謝𤣥亦同破堅者夫以宗衮為王導固可笑然猶¶
以和王融之故微為有説至以導為與謝𤣥同破苻堅¶
乃是全不知有史筞而狂妄注書所謂小兒強解事也¶
惟李善注得之(容齋/隨筆)¶