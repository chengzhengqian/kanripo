幔隂通碧砌日影度城隅岸栁垂長葉牎桃落細跗花¶
留蛺蝶粉竹翳蜻蜓珠賞心無與共染翰獨踟蹰¶
　　　望月¶
流輝入畫堂初照上梅梁形同七子鏡影類九秋霜桂¶
花那不落團扇與誰粧空聞北忩彈未舉西園觴¶
　　　開霽¶
景落商飈靖煙開四郊謐偃蹇暮山虹遊揚峯下日水¶
紋城上動城樓水中出竟㣲共治功空卧淮陽秩¶