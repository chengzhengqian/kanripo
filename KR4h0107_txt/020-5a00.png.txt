王子喬難可與等期¶
凛凛嵗云暮螻蛄夕鳴悲涼風率巳厲逰子寒無衣錦¶
衾遺洛浦同袍與我違獨宿累長夜夢想見容輝良人¶
惟古歡枉駕恵前綏願得常巧笑擕手同車歸既來不¶
湏㬰又不處重闈亮無晨風翼焉能凌風飛眄睞以適¶
意引領遥相睎徙倚懐感傷垂涕沾䨇扉¶
孟冬寒氣至北風何慘慄愁多知夜長仰觀衆星列三¶
五眀月滿四五蟾兎缺客從逺方來遺我一書札上言¶