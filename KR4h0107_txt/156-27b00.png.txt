之唯有造瓮者止其内世人歌曰洛陽城東北上髙里¶
殷之頑民昔所止今日百姓造瓮子人皆棄去住者耻¶
(高祖北魏/孝文帝也)¶
洛陽瑶光寺世宗宣武皇帝所立椒房學道之所掖庭¶
美人並在其中亦有名族處女来儀此寺永安三年爾¶
朱兆入洛縱兵大掠時有秀容胡騎數十入瑶光寺婬¶
穢自後頗獲譏訕京師語曰洛陽女兒急作髻瑶光寺¶
尼奪女婿¶