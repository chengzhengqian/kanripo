　　(復别名仍同宗廟而已詔如宏議○古今樂錄曰/宋孝武改前舞為凱容之舞後舞為宣烈之舞)¶
　　　前舞歌(齊書云前/舞凱容歌)¶
於赫景明(一作/命)天監是臨樂来伊陽禮作惟隂歌自徳¶
富舞由功深庭列宫懸陛羅瑟琴翿籥繁會笙磬諧音¶
簫韶雖古九成(一作/奏)在今導志和聲徳音孔宣光我帝¶
基協靈配乾儀刑六合化穆自然如彼雲漢為章于天¶
熈熈萬類陶和當年擊轅中韶永世弗騫¶
　　　後舞歌(齊書云後/舞凱容歌)¶