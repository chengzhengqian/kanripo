園林好人間良可辭當年詎有㡬縱心復何疑¶
　　辛丑歲七月赴假還江陵夜行塗中作¶
閒居三十載遂與塵事冥詩書敦宿好林園無俗情如¶
何捨此去遥遥至南(一作/西)荆叩枻新秋月臨流别友生¶
涼風起將夕夜景湛虗明昭昭天宇濶皛皛川上平懷¶
役不遑寐中宵尚孤征商歌非吾事依依在耦耕投冠¶
旋舊墟不為好爵縈(一作/榮)養眞衡茅下庻以善自名¶
　　乙巳歲三月為建威參軍使都經錢溪¶