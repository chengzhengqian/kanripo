徊故灼灼狀桃花之鮮依依盡楊栁之貌杲杲為出日¶
之容瀌瀌擬雨雪之狀喈喈逐黄鳥之聲喓喓學草蟲¶
之韻皎日嘒星一言窮理參差沃若兩字連形並以少¶
總多情貌無遺矣雖復思經千載將何易奪及離騷代¶
興觸類而長物貌難盡故重沓舒狀於是嵯峨之類聚¶
葳蕤之羣積矣及長卿之徒詭勢瓌聲模山範水字必¶
魚貫所謂詩人麗則而約言辭人麗淫而繁句也至如¶
雅詠棠華或黄或白騷述秋蘭緑葉紫莖凡摛表五色¶