乃心樂而聲泰也至大禹敷土九序詠功成湯聖敬猗¶
歟作頌逮姬文之徳盛周南勤而不怨太王之化淳邠¶
風樂而不淫幽厲昬而板蕩怒平王微而黍離哀故知¶
歌謡文理與世推移風動於上而波震於下者春秋以¶
後角戰英雄六經泥蟠百家飇駭方是時也韓魏力政¶
燕趙任權五蠧六虱嚴於奏令唯齊楚兩國頗有文學¶
齊開荘衢之第楚廣蘭臺之宫孟軻賔館荀卿宰邑故¶
稷下扇其清風蘭陵鬱其茂俗鄒子以談天飛譽騶奭¶