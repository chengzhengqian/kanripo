運裁百慮高下相須自然成對唐虞之世辭未極文而¶
臯陶贊文罪疑惟輕功疑惟重益陳謨云滿招損謙受¶
益豈營麗辭率然對耳易之文繫聖人之妙思也序乾¶
四徳則句句相䘖龍虎類感則字字相儷乾坤易簡則¶
宛轉相承日月徃來則隔行懸合雖句字或殊而偶意¶
一也至於詩人偶章大夫聨辭竒偶適變不勞經營自¶
揚馬張蔡崇盛麗辭如宋畫呉冶刻形鏤法麗句與深¶
采並流偶意共逸韻俱發至魏晉羣才析句彌宻聨字¶