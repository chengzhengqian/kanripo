故根絕萬嵗不相當奈何此征夫安得去四方戎馬不¶
解鞍鎧甲不離傍冉冉老將至何時反故鄉神龍藏深¶
泉猛獸步高岡狐死歸首丘故鄉安可忘(右一曲魏/晉樂所奏)¶
　　　氣出唱三首¶
駕六龍乗風而行行四海外路下之八邦歴登髙山臨¶
谿谷乗雲而行行四海外東到泰山仙人玉女下來遨¶
遊驂駕六龍飲玉漿河水盡不東流解愁腹飲玉漿奉¶
持行東到蓬莱山上至天之門玉闗下引見得入赤松¶