　　　答林法師(初學作江緫題云/同庾信答林法師)¶
客行七十歳歳暮逺徂征寒雲結不解隴水凍無聲君¶
看日近逺為忖長安城¶
　　　學中早起聽講(聲偶作周/𢎞直者非)¶
詰朝叅下座閒歩出重闈北堂月稍隠南枝鶴已飛早¶
霜垂靄靄初霧上霏霏嚴唱雖罷柝髙門尚掩扉既傷¶
年緒促復嗟心事違平生愛山海宿昔特精微未解輕¶
身去唯應下第歸¶