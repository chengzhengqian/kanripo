翼翼大君民之攸塈信理天工恵康不匱将遠不仁訓¶
以淳粹幽明有倫俊乂在位九族既睦庻邦順比開元¶
布憲四海鱗萃協時正統殊塗同致厚德載物靈心隆¶
貴敷奏讜言納以無諱樹之典象誨之義類上教如風¶
下應如卉一人有慶羣萌以遂我后宴喜令問不墜¶
　　　　既宴(當陟/天庭)¶
既宴既喜翕是萬邦禮儀卒度物有其容晰晰庭燎喤¶
喤鼔鐘笙磬詠德萬舞象功八音克諧俗易化從其和¶