百華曜九枝鳴鶴映冰池朱光本内照丹花復外垂流¶
暉悦嘉客翻影泣生離自銷良不悔明白願君知¶
　　　詠蠟燭¶
執燭引佳期流影度單帷朣朧别繡被依稀見蛾眉莢¶
明不足貴燋燼豈為疑所恐恩情改照君尋履綦¶
　　　和蕭子範入元襄王第¶
昔入睢陽苑連歩披風雲今遊故臺處回望閴無人皓¶
壁留餘篆蕙圃有餘芬行人皆隕涕何獨孟嘗君¶