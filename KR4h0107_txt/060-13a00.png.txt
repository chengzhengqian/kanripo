　　代邽街行(邪作去/  行)¶
竚立出門衢遥望轉蓬飛蓬去舊根在連翩逝不歸念¶
我捨鄉俗親好久乖違慷慨懐長想惆悵戀音徽人生¶
随事變遷化焉可祈百年難必果千慮易盈虧¶
　　蕭史曲(樂府作鮑照藝文作張華然此詩/詞格不類晉人當以樂府為正)¶
蕭史愛長(一作/少)年嬴女吝童顔火粒願排棄霞霧好登¶
攀龍飛逸(一作/竟)天路鳯起出秦關身去長不返簫聲時¶
徃還¶