春離隔寒暑明秋暫一會兩歎别日長雙情苦饑渇¶
婉孌不終夕一别周年期桑蠶不作繭晝夜長懸絲¶
靈匹怨離處索居隔長河𤣥雲不應雷是儂啼歎歌¶
振玉下金堦拭眼矚星䦨惆悵登雲軺悲恨兩情殫¶
風驂不駕纓翼人立中庭簫管且停吹展我敘離情¶
紫霞烟翠葢斜月照綺牕銜悲握離袂易爾還年容¶
　　長史變歌三首(左克明/曰古辭)¶
　　(宋書樂志曰長史變歌者晉司/徒左長史王廞臨敗所製也)¶