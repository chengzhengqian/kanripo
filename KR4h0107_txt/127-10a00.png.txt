髙閣千尋起長廊四注連歌聲上扇月舞影入琴弦澗¶
水纔䆫外山花即眼前但願長歡樂從今盡百年¶
日晚金槌絡(一作/路)朱軒流水車&KR1707;拂縁堤柳甍飄夾路¶
花定迎劉碧玉將過隂麗華非是髙陽路莫畏接䍦斜¶
徘徊出桂苑徙倚就花林下橋先勸酒跂石始調琴蒲¶
低猶抱節竹短未空心絶愛猿聲近唯憐花徑深¶
千尋木蘭館百尺芙蓉堂落日低蓮井行雲礙芰(集作/杏)¶
梁流水桃花色春洲杜若香就階猶不進催來上妓牀¶