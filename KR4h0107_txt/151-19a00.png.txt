陶𢎞景寒夜怨云夜雲生夜鴻驚悽切嘹唳傷夜情後¶
世填辭梅花引格韻似之後換頭㣲異¶
　　　沈約六憶辭¶
沈約六憶辭其一云憶来時灼灼上堦墀勤勤敘離别¶
慊慊道相思相看常不足相見乃忘饑其二云憶坐時¶
黯黯羅帳前或歌四五曲或弄兩三弦笑時應莫比嗔¶
時更可憐其三云憶眠時人眠强未眠解羅不待勸就¶
枕更須牽復恐傍人見嬌羞在燭前逸其三首¶