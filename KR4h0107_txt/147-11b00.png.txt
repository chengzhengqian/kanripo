鄴中七子陳王最高劉郎辭氣偏正得其中不拘對屬¶
偶或有之語與興驅勢逐情起不由作意氣格自高十¶
九首其流一也(皎然/詩評)¶
斵削精潔自然沈健(詩/譜)¶
曹子建之作亦正亦變駸駸乎大雅之製焉(竹林/詩評)¶
世説曰文帝嘗令東阿王七歩中作詩不成者行大法¶
應聲便為詩曰煑豆持作羮漉豉以為汁萁在釜下然¶
豆在釡中泣本自同根生相煎何太急帝深有慚色(漫/叟)¶