輓歌辭者或云古者虞殯之歌或云出自田横之客皆¶
為生者悼往哀苦之意陸平原多為死人自嘆之言詩¶
格既無此例又乖製作本意(顔氏/家訓)¶
凡詩人之作刺箴美頌各有源流未嘗混襍善惡同篇¶
也陸機為齊謳篇前叙山川物産風教之盛後章忽鄙¶
山川之情殊失厥體其為吳趨行何不陳子光夫差乎¶
京洛行何不述赧王靈帝乎¶
自古宏才博學用事誤者有矣百家襍説或有不同書¶