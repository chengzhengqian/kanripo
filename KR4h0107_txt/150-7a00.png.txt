作秦王女乗鸞向烟霧興生於中無有古事假使佳人¶
翫之在手乗鸞之意飄然莫偕雖蕩如夏姬自忘情改¶
節吾許江生情逺詞麗方之班女亦未可減價(皎然/詩評)¶
善觀古作曲盡心手之妙其自作乃不能爾故君子貴¶
自立不可隨流俗也(詩/譜)¶
江淹清婉秀麗才思有餘雜擬之作如季札聘魯四代¶
之樂並歌于庭非天下之至聦其孰能喻(竹林/詩話)¶
　(江淹擬湯惠休詩日暮碧雲合佳人殊未來古今以/為佳句然謝靈運圓景早已滿佳人猶未適謝𤣥暉)¶