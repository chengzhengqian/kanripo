詩之辭氣雖由政教然支分條布畧有徑庭良由人士¶
品殊藝随遷易故宗工鉅匠辭淳氣平豪賢碩俠辭雄¶
氣武遷臣孽子辭厲氣促逸民遺老辭𤣥氣沈賢良文¶
學辭雅氣俊輔臣弼士辭尊氣嚴閹僮壼女辭弱氣柔¶
媚夫幸士辭靡氣蕩荒才嬌麗辭淫氣傷¶
夫哲匠鴻才固繇内穎中人承學必自迹求大抵詩之¶
妙軌情若重淵奥不可測辭如繁露貫而不雜氣如良¶
駟馳而不軼由是而求可以冥㑹矣¶