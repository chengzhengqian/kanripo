送别臨曲渚征人慕前侣離言雖欲繁離思終無緒憫¶
憫分手畢蕭蕭行㠶舉舉㠶越中流望别上髙樓予起¶
南枝怨子結北風愁邐邐山蔽日洶洶浪隠舟隠舟邈¶
已逺徘徊落日晚歸衢並駕奔别館空筵巻想子歛眉¶
去知予衘淚返衘淚心依依薄暮行人稀曖曖入塘港¶
蓬門巳掩扉簾中看月影竹裏見螢飛螢飛飛不息獨¶
愁空轉側北窻倒長簟南鄰夜聞織棄置勿復陳重陳¶
長歎息¶