　　(晉書曰山簡字季倫永嘉初為征南将軍出鎮襄/陽于時四方宼亂朝野危懼簡優游卒歲惟酒是)¶
　　(躭諸習氏者荆土豪族有佳園池簡毎出嬉遊多/之池上置酒輙醉名之曰高陽池時有兒童歌曰)¶
山公出何許往至高陽池日夕倒載歸酩酊無所知時¶
時能騎馬倒着白接㒿舉鞭向葛疆何如幷州兒(疆家/在幷)¶
(州簡愛/将也)¶
　　呉人歌¶
　　(晉書曰鄧攸元帝時為呉郡太守刑政清明百姓/歡悅後稱疾去百姓數千人留牽攸船不得進攸)¶
　　(乃少停夜中發/去呉人歌之)¶