在虞之胄實惟有姚穎艶玉秀華茂桃夭居顯祗明在¶
靈格幽清塵熠爍淑心綢繆爰及祁陽惟徳之周¶
其徳伊何和貞䖍告師民履素言謀慮度鐘鼓思樂靖¶
端夙效考休攸嬪来嫁于顧¶
羔羊執贄玉帛有輝百兩集止之子于歸宗姻風從娣¶
姪雲回祁陽顧之煥其盈闈¶
既曰歸止式揚好音言觀河洲有集于林思樂葛藟薄¶
采其蕈疾彼攸遂乃孚恵心¶