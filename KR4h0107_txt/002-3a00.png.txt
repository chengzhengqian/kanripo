有龍矯矯將失其所有蛇從之周流天下龍既入深淵¶
得其安所蛇脂盡乾獨不得甘雨(見新/序)¶
　　　舟之僑歌¶
　　(説苑曰晉文公出亡舟之僑去虞而從焉文公反/國擢可爵者而爵之擢可祿者而祿之舟之僑獨)¶
　　(不與焉文公酌諸大夫酒酒酣文公曰二三子盍/為寡人賦乎僑曰君子為賦小人請陳其辭云云)¶
　　(遂厯階而去文/公求之不得)¶
有龍矯矯頃失其所一蛇從之周流天下龍反其淵安¶
寧其處一蛇鬐乾獨不得其所¶