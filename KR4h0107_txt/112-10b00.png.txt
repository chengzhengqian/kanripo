冰歛凍足畏冷急寒聲無因度吳坂方復入𦍑城¶
　　　泛舟横大江¶
　　(魏文帝飲馬長城窟行曰/泛舟横大江討彼犯荆虜)¶
大江脩且闊揚舲度迴磯波中畫鷁涌㠶上錦花飛舟¶
移歴浦月櫂舉濕春衣王孫定若逺詎待送將歸¶
　　　煌煌京洛行¶
千門儼西漢萬戸擅東京凌雲霞上起鳷鵲月中生風¶
塵暮不息簫筦夜恒鳴唯當賣藥處不入長安城¶