白雪讒詩百憂章去韋孟逺矣崔道融述唐事實六十¶
九篇志於髙古而力不逮¶
作詩繁簡各有其宜譬諸衆星麗天孤霞捧日無不可¶
觀若孔雀東南飛南山有鳥是也¶
古采蓮曲隴頭流水歌皆不協聲韻而有清廟遺意¶
詩曰覯閔既多受侮不少此無意於對也十九首云胡¶
馬嘶北風越鳥巢南枝屬對雖切亦自古老六朝惟淵¶
明得之若荒草何茫茫白楊亦蕭蕭是也¶