生年不滿百四語西門行亦掇之古人不諱重襲若相¶
援爾覽西門終篇固咸自鑠古詩然首尾語精美可二¶
也¶
樂府徃徃敘事故與詩殊葢敘事辭緩則冗不精翩翩¶
堂前燕疊字極促乃佳阮瑀駕出北郭門視孤兒行大¶
緩弱不逮矣¶
樂府中有妃呼稀伊阿那諸語本自亡義但補樂中之¶
音亦有疊本語如曰賤妾與君共餔麋共餔麋之類也¶