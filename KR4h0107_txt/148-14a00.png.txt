死不悟(冷齋/夜話)¶
王荆公曰淵眀詩有竒絶不可及之語如結廬在人境¶
而無車馬喧問君何能爾心逺地自偏由詩人以来無¶
此句也然則淵眀趨向不群詞彩精拔晉宋之間一人¶
而已(遯齋/閑覽)¶
黄山谷曰謝康樂庾義成之詩鑪錘之功不遺餘力然¶
未能窺彭澤數仭之墻者二子有意於俗人賛毁其工¶
拙淵眀直寄焉耳持是以論淵眀亦可以知其闗鍵也¶