奏乎軍曲童謡發於閭巷亦十五國風之次也東京繼¶
軌大演五言而歌詩之聲微矣至於含氣布詞質而不¶
采七情雜遣並自悠圓或間有微疵終難毁玉兩京詩¶
法譬之伯仲塤篪所以相成其音調也魏氏之學獨専¶
其盛然國運風移古朴易解曹王數子才氣慷慨不詭¶
風人而特立之功卒亦未至故時與之闇化矣鳴呼世¶
代推移理有必爾風斯偃矣何足論才故特標極界以¶
俟君子取焉¶