　　　與崔錄事别兼敘携手¶
去夏予回首言乃重行行今春遊派澨訪子猶武城暫¶
别年愈半同歸月未盈復道中寒食彌留曠不平道術¶
既為務懽悰苦未并及爾沈痾愈值兹秋序明石磧㳂¶
江靜沙流繞岸清川平看鳥逺水淺見魚驚逝將窮履¶
歴方欲恣逢迎何言聚易散鄉棹爾孤征我本倦遊客¶
心念似懸旌聞離常屑涕是别盡凄清(一作/情)况此忘懐¶
地相愛猶弟兄脉脉留南浦悠悠返上京欲鑷星星鬢¶