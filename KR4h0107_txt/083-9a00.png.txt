　　　遊沈道士館¶
秦皇御宇宙漢帝恢武功歡娛人事盡情性猶未充鋭¶
意三山上托慕九霄中既表祈年觀復立望仙宫寧為¶
心好道直由意無窮曰余知止足是願不湏豐遇可淹¶
留處便欲息㣲躬山嶂逺重疊竹樹近蒙蘢開襟濯寒¶
水觧帶臨清風所累非物外為念在𤣥空(一作/蹤)朋來握¶
石髓賓至駕輕鴻都令人徑絶惟使雲路通一舉凌倒¶
景無事適華嵩寄言賞心客歳暮爾來同¶