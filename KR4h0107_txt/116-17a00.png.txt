　　(古詩庭中有竒/樹緑葉發華滋)¶
三春節物始芳菲遊絲細草動春暉香風飄舞花間度¶
好鳥和鳴枝上飛臨池間竹偏增緑依階映雪紛如玉¶
温室庭前竟不言鼓吹樓中能作曲曾聞逺别舊難思¶
攀折㑹取贈佳期長條本自堪為帶宻葉由來好作帷¶
星稀漢轉月輪明徘徊夜鵲屢相驚欲識幽人蘭杜逕¶
山牕芳桂復叢生¶
　李爽(仕陳為/中記室)¶