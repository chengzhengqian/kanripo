道𢎞振古祚未替今如彼在川亦有浮沈大韶既素響¶
非我音豈曰荒止塗弗克尋¶
昌風改物豐水易瀾百川總紀四海合源在彼焉取聿¶
来莫觀曽是褊心敢忘丘園¶
員暉偏照𤣥澤謬盈發彼承華頓此増城紀景靈雲倦¶
遊紫庭匪曰能知實忝長纓¶
煥矣金虎襲我皇猷孰云匪吝仰媿蒼流往蹇来反弭¶
迹一丘孌彼東朝言即爾謀¶