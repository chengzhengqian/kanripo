䨇鳬俱北飛一鳬獨南翔子當留斯館我當歸故鄉一¶
别如秦胡㑹見何詎央愴恨切中懐不覺淚沾裳願子¶
長努力言笑莫相㤀(古文苑題/曰别李陵)¶
　　　　茅山父老歌(外編作大/茅君誤)¶
　　(茅君内傳曰茅盈咸陽人也得道隱句曲邦人因/改句曲為茅君之山時盈二弟俱貴𠂻為五官大)¶
　　(夫西河太守固為執金吾各棄官渡江求兄於東/山後咸得仙道太上命固治丹陽句曲山𠂻治良)¶
　　(常之山盈為司命真君東嶽上卿於是盈與二弟/决别俱去固𠂻留治此山漢平帝元壽二年也内)¶
　　(法旣融外教坦平爾乃風雨以時五禾/成熟疾癘不起暴害不行父老歌曰)¶