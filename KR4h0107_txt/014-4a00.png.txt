洛陽城東路桃李生路傍花花自相對葉葉自相當春¶
風東北起花葉正低昻不知誰家子提籠行採桑纖手¶
折其枝花落何飄颺請謝彼姝子何爲見損傷高秋八¶
九月白露變爲霜終年㑹飄墮安得乆馨香秋時自零¶
落春月復芬芳何時盛年去懽愛(藝文/作好)永相忘吾欲竟¶
此曲此曲愁人腸歸來酌美酒挾瑟上高堂¶
　虎賁郎¶
　　　射烏辭¶