同依依入門上家堂進退無顔儀阿母大拊掌不圖子¶
自歸十三敎汝織十四能裁衣十五彈箜篌十六知禮¶
儀十七遣汝嫁謂言無誓違汝今何罪過不迎而自歸¶
蘭芝慙阿母兒實無罪過阿母大悲摧還家十餘日縣¶
令遣媒來云有第三郎窈窕世無䨇年始十八九便言¶
多令才阿母謂阿女汝可去應之阿女含淚答蘭芝初¶
還時府吏見丁寧結誓不别離今日違情義恐此事非¶
竒自可斷來信徐徐更謂之阿母白媒人貧賤有此女¶