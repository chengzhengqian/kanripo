翠幕日照綺寮銀華晨散金芝暮搖緑水動葉丹距映¶
條顧惟菲薄徒承恩裕藝學未優聲績不樹豈辯河書¶
寧摛淮賦徒偶羣龍終慚並馭¶
　　　九日侍皇太子樂遊苑¶
離光麗景神英春裕副極儀天金鏘玉度監撫昭明善¶
物宣布惠潤崑瓊澤熈垂露秋晨精曜駕動宫聞露點¶
金節霜沈玉璣𤣥戈側影翠羽翻暉庭迴鶴盖水照犀¶
衣蘭羞薦爼竹酒澄芬千音寫鳯百戲承雲紫燕躍武¶