心起百際遥淚非一垂徒勞妾辛苦終言君不知¶
　　　詠寵姬¶
及君髙堂還值妾妍粧罷曲房褰錦帳廻廊歩珠屣玉¶
釵時可挂羅襦詎難解再顧連城易一笑(一作/眄)千金買¶
　　　在王晉安酒席數韻(藝文作/詠姬人)¶
窈窕宋華容但歌有清曲轉盻非無以斜睂幸相矚詎¶
减許飛瓊多(玉臺/作絶)勝劉碧玉何因送欵欵半飲杯中醁¶
　　　為人寵姬有怨¶