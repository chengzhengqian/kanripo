花逺岸平沙合連山逺霧浮㟁花臨水發江燕遶檣飛¶
游魚上急瀬薄雲巖際宿等語子羙皆采為巳句但小¶
異耳故曰能詩何水曹信非虚賞古人論詩但愛遜露¶
濕寒塘草月映清淮流及夜雨滴空堦曉燈暗離室為¶
佳殊不知遜秀句若此者殊多如九日侍宴云踈樹飜¶
髙葉寒流聚細紋日斜迢遰宇風起嵯峨雲答髙博士¶
云幽蝶弄晚花清池映踈竹還度五洲云蕭散烟霞晚¶
凄清江漢秋答庾郎云蛱蝶縈空戯日暮望江云水影¶