　　　侍宴賦得起坐彈鳴琴¶
絲傳園客意曲奏楚妃情罕有知音者空勞流水聲¶
　　　别永新侯(詩彚作張/正見者非)¶
送君張掖郡分悲函谷闗欲知腸斷絶浮雲去不還¶
　　　春日¶
水苔宜溜色山櫻助落暉浴鳥沈還戲飄花度不歸¶
　　　於長安歸還揚州九月九日行薇山亭賦韻¶
心逐南雲逝形隨北鴈來故鄉籬下菊今日幾花開(一/作)¶