　　代别鶴操¶
䨇鶴俱起時徘徊滄海間長㺯若天漢輕軀似雲懸幽¶
客時結侣提携遊三山青繳凌瑶臺丹羅籠紫煙海上¶
悲風急三山多雲霧散亂一相失驚孤不得住緬然日¶
月馳逺矣絶音儀有願而不遂無怨以生離鹿鳴在深¶
草蟬鳴隠髙枝心自有所存(一作/懐)旁人那得知¶
　　代出自薊北門行¶
羽檄起邊亭烽火入咸陽徴師(選作/騎)屯廣武分兵救朔¶