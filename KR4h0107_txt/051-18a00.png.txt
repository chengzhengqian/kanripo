　　(古今樂録曰懊儂歌者晉石崇緑珠所作唯絲布/澀難縫一曲而已後皆隆安初民間訛謡之曲)¶
絲布澀難縫令儂十指穿黃牛細犢車遊戲出孟津¶
江中白布帆烏布禮中帷潭如陌上鼓許是儂歡歸¶
江陵去揚州三千三百里已行一千三所有二千在¶
寡婦哭城頽此情非虗假相樂不相得抱恨黃泉下¶
内心百際起外形空殷勤旣就頽城感敢言浮花言¶
我與歡相憐約誓底言者常歎負情人郎今果成詐¶
我有一所歡安在深閤裏桐樹不結花何有得桐子¶