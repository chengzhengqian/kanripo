而成章稱名也小取類也大關雎有別故后妃方徳尸¶
鳩貞一故夫人象義義取其貞無從於夷禽徳貴其別¶
不嫌於鷙鳥明而未融故發注而後見也且何謂為比¶
葢冩物以附意颺言以切事者也故金錫以喻明徳珪¶
璋以譬秀民螟蛉以類教誨蜩螗以冩號呼澣衣以擬¶
心憂巻席以方志固凡斯切象皆比義也至如麻衣如¶
雪兩驂如舞若斯之類皆比類者也楚㐮信讒而三閭¶
忠烈依詩製騷諷兼比興炎漢雖盛而辭人夸毗詩刺¶