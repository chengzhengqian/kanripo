(棣也棠棣白棣也反逺二字亦兩讀一讀反逺皆如字/陸佃云其花反向後合凡木之華皆先合後開此華先)¶
(開後合一讀反與翻同言/花之搖動也逺叶於元反)¶
　　　禮記(二章/)¶
昔吾有先正其言明且清國家以寧都邑以成庶民以¶
生誰能秉國成不自為政卒勞百姓(見緇衣篇註云昔/吾有先正五句逸)¶
(詩也下三句見小雅節南山之篇李/善文選註引首四句云子思子詩)¶
相彼盍旦尚猶患之(見㘯記篇註云盍旦夜鳴求旦之/鳥患猶惡也言盍旦欲反夜作畫)¶
(求所不當求者人尚惡之況人臣而求犯其上乎鹽/鐵論亦載此盍旦作鳱旦月令作鶡鴠或作渴旦)¶