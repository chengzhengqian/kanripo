必暌沈則響發而斷飛則聲颺不還並轆轤交徃逆鱗¶
相比迃其際㑹則徃蹇來連其為疾病亦文家之吃也¶
夫吃文為患生於好詭逐新趣異故喉脣糺紛將欲解¶
結務在剛斷左礙而尋右末滯而討前則聲轉於吻玲¶
玲如振玉辭靡於耳纍纍如貫珠矣是以聲畫妍蚩寄¶
在吟詠吟詠滋味流於字句氣力窮於和韻異音相從¶
謂之和同聲相應謂之韻韻氣一定故餘聲易遣和體¶
抑揚故遺響難契屬筆易巧選和至難綴文難精而作¶