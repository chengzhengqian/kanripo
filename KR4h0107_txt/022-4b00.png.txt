與君媾新歡託配於二儀充列于紫㣲升降焉可知梧¶
桐攀鳯翼雲雨散洪池¶
　　　善哉行(初學記載第一觧/題云於講堂作)¶
朝日樂相樂酣飲不知醉悲絃激新聲長笛吹清氣(一/解)¶
絃歌感人腸四坐皆歡悦寥寥髙堂上涼風入我室(二/解)¶
持滿如不盈有徳者能卒君子多苦心所愁不但一(三/解)¶
慊慊下白屋吐握不可失衆賔飽滿歸主人苦不悉(四/解)¶
此翼翔雲漢羅者安所羇冲静得自然榮華何足為(五/觧)¶