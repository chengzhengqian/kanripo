走馬引樗里牧恭所作也為父報怨殺人亡匿山下有¶
天馬夜降圍其室而鳴覺聞其聲以為追吏奔而亡去¶
旦視乃天馬跡因惕然大悟曰吾之所處將危乎遂荷¶
糧去入沂澤中援琴而鼓之為天馬聲曰走馬引而張¶
敞為京兆尹無威儀時罷朝㑹過走馬章臺街風俗曰¶
殺君馬者路傍兒也言長吏馬肥觀者快之乗者喜其¶
言驅馳不知至於死故張率作此引曰歛轡且歸去吾¶
畏路傍兒¶