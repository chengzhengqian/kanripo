　　(至鎮相見而哭文帝聞而怪之徵還慶大懼伎妾/夜聞烏夜啼聲扣齋閤云明日應有赦其年更為)¶
　　(南兗州刺史因此作歌故其和云夜夜望郎来籠/窻窻不開今所傳歌似非義慶本㫖古今樂錄曰)¶
　　(烏夜啼舊舞十六人○臨川/王義慶當作彭城王義康)¶
歌舞諸少年娉婷無種迹菖蒲花可憐聞名不曽識¶
長檣鐵鹿子布㠶阿那起詫儂安在間一去數千里¶
辭家逺行去儂歡獨離居此日無啼音裂帛作還書¶
可憐烏臼鳥彊言知天曙無故三更啼歡子冐闇去¶
烏生如欲飛飛飛各自去生離無安心夜啼至天曙¶