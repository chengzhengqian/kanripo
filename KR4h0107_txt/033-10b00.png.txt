飈一飛薄吹我之四逺搔首望故株邈然無由返¶
　何劭(字敬祖陳國陽夏人司空曽之子博學善屬文/武帝踐阼以為散騎常侍永康初遷司徒趙王)¶
　　(倫簒位以為太宰永寧元年/薨襲封朗陵郡公諡曰康)¶
　　　洛水祖王公應詔¶
穆穆聖王體此慈仁友于之至通于明神遊宴綢繆情¶
戀所親薄云餞之于洛之濵嵩崖巗巗洪流湯湯春風¶
動衿歸鴈和鳴我后饗客鼓瑟吹笙舉爵惟别聞樂傷¶
情嘉宴既終白日西歸羣司告旋鸞輿整綏我皇重離¶