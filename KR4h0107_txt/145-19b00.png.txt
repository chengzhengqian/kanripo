納英華莫非情性是以賈生俊發故文㓗而體清長卿¶
傲誕故理侈而辭溢子雲沈寂故志隠而味深子政簡¶
易故趣昭而事博孟堅雅懿故裁宻而思靡平子淹通¶
故慮周而藻宻仲宣躁鋭故穎出而才果公幹氣褊故¶
言壮而情駭嗣宗俶儻故響逸而調逺叔夜儁俠故興¶
高而采烈安仁輕敏故鋒發而韻流士衡矜重故情繁¶
而辭隠觸類以推表裏必符豈非自然之恒資才氣之¶
大畧哉¶