倚窮騁望目極盡所討西顧太行山北眺邯鄲道平衢¶
脩且直白楊信裊裊副君命飲宴歡娯寫懐抱良遊匪¶
晝夜豈云晚與早衆賔悉精妙清辭灑蘭藻(五臣作/蘭蒲)哀¶
音下廻鵠餘哇徹清昊中山不知醉飲徳方覺飽願以¶
黄髪期養生念將老¶
　　石壁立招提精舍¶
四城有頓躓三世無極已浮歡昩眼前沈照貫終始壯¶
齡緩前期頽年追暮齒揮霍夢幻頃飄忽風電起良縁¶