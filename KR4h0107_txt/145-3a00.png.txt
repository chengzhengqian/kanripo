音律調韻取髙前式自靈均以來多歴年代雖文體稍¶
精而此祕未覩至於髙言妙句音韻天成皆暗與理合¶
匪由思至張蔡曹王曽無先覺潘陸顔謝去之彌逺世¶
之知音者有以得之此言非謬如曰不然請待來哲¶
　　北史文苑傳叙¶
易曰觀乎天文以察時變觀乎人文以化成天下然則¶
文之為用其大矣哉逖聽三古彌綸百代若乃墳索所¶
紀靡得而云典謨巳降遺風可述至於制禮作樂騰實¶