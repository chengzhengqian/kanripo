　　　洛陽道二首¶
綠栁三春暗紅塵百戲多東門向金馬南陌接銅駝華¶
軒翼葆吹飛盖響鳴珂潘郎車欲滿無奈擲花何¶
洛陽馳道上春日起塵埃濯龍望如霧(一作/水)河橋渡似¶
雷聞珂知馬蹀傍幰見甍開相看不得語宻意眼中來¶
　　　長安道¶
輦道乗雙闕豪雄被五都横橋象天漢法駕應坤圖韓¶
康賣良藥董偃鬻明珠喧喧擁車騎非但執金吾¶