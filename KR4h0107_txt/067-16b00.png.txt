抱月如可明懐風殊復清絲中傳意緒花裏寄春情¶
掩抑有竒態悽鏘多好聲芳䄂幸時拂龍門空自生¶
　　詠幔(古文苑/作謝朓)¶
幸得與珠綴羃䍥君之楹月映不辭卷風來輒自輕每¶
聚金爐氣時駐玉琴聲但願置尊酒蘭缸當夜明¶
　　藥名(以下二首見/事林廣紀)¶
重臺信嚴敞陵澤乃閒荒石蠶終未蠒垣衣不可裳秦¶
芎留近詠楚蘅搢逺翔韓原結神草隨庭銜夜光¶