雅日近尚相比擬秦漢巳還採詩之官既廢天下俗謡¶
民謳歌頌諷賦曲度嬉戲之詞亦隨時間作至漢武帝¶
賦栢梁詩而七言之體興蘇子卿李少卿之徒尤工為¶
五言雖句讀文律各異雅鄭之音亦襍而詞意闊逺指¶
事言情自非有為而為則文不妄作建安之後天下文¶
士遭罹兵戰曹氏父子鞍馬間為文往往横槊賦詩故¶
其遒文壯節抑揚怨哀悲離之作尤極於古晉世風概¶
稍存齊宋之間教失根本士子以簡慢矯飾舒徐相尚¶