神農更王軒轅承紀畫野離疆爰封衆子夏殷既襲宗¶
周繼祀綿綿𤓰瓞六國互峙¶
彊秦兼并吞滅四隅子嬰面櫬漢祖膺圖(五臣/作符)靈獻㣲¶
弱在湼則渝三雄鼎足孫啟南吴¶
南吴伊何僣號稱王大晉統天仁風遐揚偽孫銜璧奉¶
土歸疆婉婉長離凌江而翔¶
長離云誰咨爾陸生鶴鳴九臯猶載厥聲况乃海隅播¶
名上京爰應旌招撫翼宰庭¶