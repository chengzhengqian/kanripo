巔但詠雞大抵類此而甚有併其題失之者如相府蓮¶
訛為想夫憐楊婆兒訛為楊叛兒之類是也葢辭人例¶
多事語言不復詳研考雖李白亦不免此惟老杜兵車¶
行悲青坂無家别等數篇皆因事自出己意立題畧不¶
更蹈前人陳迹真豪傑也¶
古樂府命題皆有主意後之人用樂府為題者直當代¶
其人而措辭如公無渡河須作妻止其夫之辭太白輩¶
或失之惟退之琴操得體(唐子西/文録)¶