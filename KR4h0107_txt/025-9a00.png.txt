自古無殉死達人所共知秦穆殺三良惜哉空爾為結¶
髮事明君受恩良不訾臨沒要之死焉得不相隨妻子¶
當門泣兄弟哭路陲臨穴呼蒼天涕下如綆縻人生各¶
有志終不為此移同知埋身劇心亦有所施生為百夫¶
雄死為壯士規黄鳥作哀詩至今聲不虧¶
　　　雜詩¶
日暮遊西園冀寫(一作/寫我)憂思情曲池揚素波列樹敷丹¶
榮上有特棲鳥懐春向我鳴褰袵欲從之路險不得征¶