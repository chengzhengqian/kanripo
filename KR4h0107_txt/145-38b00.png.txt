子謂荀悦史乎史乎謂陸機文乎文乎皆思過半矣子¶
謂文士之行可見謝靈運小人哉其文傲君子則謹沈¶
休文小人哉其文冶君子則典鮑昭江淹古之狷者也¶
其文急以怨呉筠孔珪古之狂者也其文怪以怒(南史/無呉)¶
(筠疑是呉均/文之誤也)謝荘王融古之纖人也其文碎徐陵庾信¶
古之夸人也其文誕或問孝綽兄弟子曰鄙人也其文¶
淫或問湘東王兄弟子曰貪人也其文繁(南齊世祖之/子湘東王名)¶
(子建與兄竟陵王子良及隋郡/王子隆皆好文章有集傳世)謝朓淺人也其文㨗江¶