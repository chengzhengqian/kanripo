陽春白日風花香趨步明玉舞瑶璫聲發金石媚笙簧¶
羅袿徐轉紅袖揚清歌流響繞鳳梁如矜若思凝且翔¶
轉盼遺精豔輝光將流將引雙鴈行歡來何晩意何長¶
明君御世永歌昌¶
　　晉杯槃舞歌詩¶
　　(宋書樂志曰槃舞漢曲也張衡舞賦云厯七槃而/縱躡王粲七釋云七槃陳於廣庭顔延之云逓間)¶
　　(闗於槃扇鮑昭云七槃起長袖皆以七槃為舞也/捜神記云晉太康中天下為晉世寧舞矜手以接)¶
　　(杯槃而反覆之此則漢世惟有柈舞而晋加之以/杯反覆也五行志曰其歌云晉世寧舞杯槃言接)¶