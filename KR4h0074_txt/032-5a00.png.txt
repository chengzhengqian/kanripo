乍喜全家脱虛疑疋馬(一作/萬馬)奔乾坤徳盛大盜賊爾猶¶
存稻壠秋仍旱溪流晚自渾素冠兼白髪悉絶更誰論¶
　三首取一乾坤盜賊一聨生逼老杜¶
　　　丁未二月上旬日¶
厄運雖云極羣公莫自疑民心空有望天道本無知野¶
帳留華屋青城插皂旗燕雲舊耆老寧識漢官儀¶
主辱臣當死時危命亦輕誰吞豫讓炭肯結仲由纓泣¶
血瞻行殿傷心望敵營尚存儀衛否早晚復神京¶