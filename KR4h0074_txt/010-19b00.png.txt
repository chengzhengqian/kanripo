今朝欣雨止天氣漸柔和籬落小桃破階除馴雀多占¶
方移果樹帶土數蔬科農務侵尋及吾寧久卧痾¶
　章泉乾道丙戌詩猶少年作也亦頗似晚唐已工麗¶
　如此其後日益髙古清痩乃不肯作此體¶
　　　春晚雜興　　　　　　　　　陸　游¶
池面萍初紫牆頭杏已青攜兒撑小艇留客坐孤亭相¶
法無侯骨生平直酒星正須遺萬事莫遣片時醒¶
　留客坐孤亭雖無竒却有味五六新異¶