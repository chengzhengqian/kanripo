草徑人稀到柴扉手自開林疎鴉小泊溪淺鷺頻來簷¶
角除𤓰蔓牆隅斸芋魁東隣膰肉至一笑舉新醅¶
　放翁所謂筆端有口新冬野景搜抉無遺屋角成金¶
　字本出北史斛律金傳以對溪流作縠紋亦竒¶
　　　殘臘¶
殘臘無多日吾生又一年林塘明夕照墟落淡春烟山¶
色危欄角梅花緑酒邊嵗時元自好老病獨凄然¶
　五六壯麗¶