　　　除夜　　　　　　　　　　　陳與義¶
城中爆竹已殘更朔吹翻江意未平多事鬢毛隨節換¶
盡情燈火向人明比量舊嵗聊堪喜流轉殊方又可驚¶
明日岳陽樓上去島煙湖霧看春生¶
　　　壬戌嵗除作明朝六十嵗矣　　曾　幾¶
禪榻蕭然丈室空薫銷火冷閉門中光隂大似燭見䟦¶
問學只如船逆風一嵗臨分驚老大五更相守笑兒童¶
休言四十明朝過看取霜髯六十翁¶