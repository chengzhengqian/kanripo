鳯池雞樹公棲處早箇雲飛不要梯¶
抛官九載卧柴荆有底生涯底友生白鷺鸕鷀雙屬玉¶
青鞋布襪一笭箵贛江府主憐逋客樽酒綈袍篤故情¶
天上故人今又去碧雲西望暮天横(右見退/休集)¶
　五詩皆壯麗白鷺青鞋一聨變體俊快¶
　　　送族弟子西赴省¶
吾家詞伯達齋翁阿季文名有父風筆陣千軍能獨掃¶
馬羣萬古洗來空嗟予還笏歸林下看子乘船入月中¶