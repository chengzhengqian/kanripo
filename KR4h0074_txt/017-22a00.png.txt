閃空中電昏昏雲罅星徂年又如許吾鬢得長青¶
　　　秋雨排悶十韻¶
今夏久無雨從秋却少晴空濛迷逺望蕭瑟送寒聲衣¶
潤香偏著書蒸蠧欲生壞簷聞瓦墮漲水見堤平溝溢¶
池魚出天低塞雁征螢飛明暗廡蛙鬧雜疎更藥醭時¶
須焙舟閒任自横未憂荒楚菊直恐敗吳秔夜永燈相¶
守愁深酒細傾浮雲㑹消散鼔笛賽西成¶
　圈㸃語皆工¶