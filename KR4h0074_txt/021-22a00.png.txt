掠地衝風敵萬人蔽天宻雪㡬微塵漫山塞壑疑無地¶
投隙穿帷巧致身晚節讀書今已老閉門髙臥不緣貧¶
遥知更上湖邊寺一笑潛囘萬室春¶
　此詩為潁州教時作東坡為守趙令畤為簽判東坡¶
　有和篇云蒼檜作花真强項凍鳶儲肉巧謀身是也¶
　　　雪後¶
送往開新雪又晴故留臘白待春青稍囘杉色伸梅怨¶
併得朝㸔與夜聽已覺庭泥生鳥迹遽修田事帶朝星¶