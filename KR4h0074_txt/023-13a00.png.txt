　　　閒坐¶
煖擁紅爐火閒搔白髪頭百年慵裏過萬事醉中休有¶
室同摩詰無兒此鄧攸莫論身在日身後亦無憂¶
　樂天心事曠達而詩律寛和雖則云然着力為詩者¶
　終不能及也三四妙陳后山偶相犯末句尤妙¶
　　　題令狐處士溪居　　　　　　項　斯¶
白髪已過半無心離此溪病嘗山藥徧貧起草堂低為¶
月窗從破因詩壁重泥近來嘗夜坐寂寞與僧齊¶