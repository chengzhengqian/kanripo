　三四言景五六懐人至尾句乃歸之嚴光髙矣¶
　　　武關¶
時來時去若循環雙闔平雲謾鎻山祗道地教秦設險¶
不知天與漢為闗貪生莫作千年計到了都成一夢閒¶
爭得便如巗下水從他興廢自潺潺¶
　　　題延夀坊東南角古池¶
蔓草蕭森曲㟁摧水籠沙淺露莓苔更無簇簇紅粧點¶
猶有雙雙翠羽來雨細㡬逢耕犢去日斜時見釣人囘¶