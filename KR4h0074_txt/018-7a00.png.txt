輕雷初過得新芽烘褫精謹松齋靜採擷縈迂澗路斜¶
江水對煎萍髣髴越甌新試雪交加一槍試焙春尤早¶
三椀搜腸句更嘉多藉彩牋貽雅唱想資詩筆思無涯¶
　　　依韻和杜相公謝蔡君謨寄茶　　梅堯臣¶
天子嵗嘗龍焙茶茶官催摘雨前芽團香已入中都府¶
鬬品爭傳太傅家小石冷泉留早味紫泥新品泛春華¶
吳中内史才多少從此蒓羮不足誇¶
　因茶而薄蓴羮是亦至論陸機以蓴羮對晉武帝羊酪¶