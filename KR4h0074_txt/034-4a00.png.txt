　詩律往往健整平實非晚唐纎碎可望¶
　　　巴南舟中夜書事¶
渡口欲黄昏歸人爭渡喧近鐘清野寺逺火㸃江村見¶
雁思鄉信聞猿積淚痕孤舟萬里外秋月不堪論¶
　句句分曉無包含而自在起句十字尤絶唱¶
　　　秋日富春江行　　　　　　　羅　隱¶
逺岸平如剪澄江靜似鋪紫鱗仙客馭金顆李衡奴冷¶
叠晴山濶清幽萬象殊嚴陵亦髙見歸卧是良圖¶