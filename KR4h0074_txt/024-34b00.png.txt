　　　送余少卿知睦州¶
青山峽裏桐廬郡七里灘頭太守船雲霧未開藏宿鳥¶
坡原將近見燒田養茶摘蕋新春後種橘收包小雪前¶
民事蕭條官政簡家書時問霅溪邊¶
　中四句皆佳但嚴陵今乏橘惟衢州多末句有味¶
　　　送趙諌議知徐州(及/)¶
鹿車幾兩馬幾匹軫建朱幡騎彀弓雨過短亭雲斷續¶
鶯啼髙柳路西東吕梁水注千尋險大澤龍歸萬古空¶