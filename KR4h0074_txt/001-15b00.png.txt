　五芝見茅君傳食四節隠芝者為真卿如此五種金¶
　闕帝君謂茅君盡食之矣此道家妄誕不足信三鶴¶
　謂三茅君得道各乗白鶴據一山頭也容溪在茅山¶
　僊几亦山名在句容縣此詩律精語妙¶
　　　登小茅山¶
捫蘿路到半天窮下視淮洲杳靄中物外真游來几席¶
人間榮願付苓通白雲生處龍池杳明月歸時鶴馭空¶
囘首三君誰更似子房家世有髙風¶