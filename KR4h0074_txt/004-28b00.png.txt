公望當年㝡得君畫圗城郭喜同羣門前碧浪家家海¶
樓上青山寺寺雲松下玉琴邀鶴聴溪邊臺石共僧分¶
情多景好知難盡且倒金樽任半醺¶
　　　守嚴述懐　　　　　　　　　陸　游¶
桐君故隠兩經秋小院孤燈夜夜愁名酒過於求趙璧¶
異書渾似借荆州溪山勝處身難到風月佳時事不休¶
安得連雲車載醸金鞭重作浣花游¶
　放翁淳熙丙午丁未戊申在嚴州二考滿其去年六¶