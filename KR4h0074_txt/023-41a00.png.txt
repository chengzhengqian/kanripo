淮濶洲多忽有村棘籬疎敗謾為門寒雞得食自呼伴¶
老叟無衣猶抱孫野艇鳥翹唯斷䌫枯桑水齧只危根¶
嗟哉生計一如此謬入王民版籍論¶
　此乃村落間事以附閒適類¶
　　　山中　　　　　　　　　　　陳與義¶
當復入州寛作期人間踏地有安危風流丘壑真吾事¶
籌䇿廟堂非所知白水春波天澹澹蒼峰晴雪錦離離¶
恰逢居士身輕日正是山中多景時¶