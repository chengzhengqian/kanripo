　　　送李子儀知明州¶
兒童劇戲甬東天一别侵尋二十年海岸樓臺青嶂外¶
人家簫鼓白鷗邊哀容愁問州民事勝概欣逢太守賢¶
為我剰題蕭散句還聞鳳沼待詩仙¶
　　　送馬子山給事赴揚州¶
都人供帳國門東淮海兵符節制中青𤨏議思虚夜月¶
朱轓游衍值秋風侯嗟誰在思張仲民喜重臨得次公¶
内外忘懷能自適何時談笑一樽同¶