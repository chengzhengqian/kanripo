仰窻分啓碧紗涼氈廬易以梅蒸爛錦幄終于草野妨¶
楚糓越藤真自稱每糊因得減書囊¶
　　　垂虹亭¶
宛宛虹霓墮半空銀河直與此相通五更縹緲千山月¶
萬里凄涼一笛風鷗鷺稍囘青靄外汀洲特起緑蕪中¶
騷人自欲留佳句忽憶君詩思已窮¶
　　　杭州清風閣　　　　　　　　趙　抃¶
庭有松蘿砌有苔退公聊此逺塵埃潮音隱隱海門至¶