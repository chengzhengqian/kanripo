少年騎馬入咸陽鶻似身輕蝶似狂蹴踘埸邊萬人㸔¶
鞦韆旗下一春忙風光流轉渾如昨志氣低摧只自傷¶
日永東齋淡無事閉門掃地獨焚香¶
　律熟猶不能忘情少年豪蕩時耶¶
　　　甲子立春前二日¶
頭風初愈喜身輕書巻時開覺眼明養熟犬雞隨坐起¶
性靈烏鵲報隂晴韭菘飣餖春盤好芝术簁和臘藥成¶
自笑衰殘殺風景燈前不擬入重城¶