　　　酬思黯戲贈¶
鍾乳三千兩金釵十二行妬他心似火欺我鬢如霜慰¶
老資歌笑銷愁仰酒漿眼看狂不得狂得且須狂¶
　元註思黯自云前後服鍾乳三千兩甚得力而歌舞¶
　之妓頗多來詩謔予羸老故戲答之¶
　　　承竇七中丞見示初至夏口獻戎詩輒戲和云¶
　　　　　　　　　　　　　　　　裴　度¶
出佐青油幕來吟白雪篇須為九臯鶴莫上五湖船(竇/詩)¶