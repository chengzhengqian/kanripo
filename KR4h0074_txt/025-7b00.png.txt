江草日日喚愁生巫峽泠泠非世情盤渦鷺浴底心性¶
獨樹花發自分明十年戎馬暗南國異域賓客老孤城¶
渭水秦山得見否人今罷病馬縱横¶
　南國一本作萬國説如前¶
　　　書夢¶
二月饒睡昏昏然不獨夜短晝分眠桃花氣暖眼自醉¶
春渚日落夢相牽故鄉門巷荆棘底中原君臣豺虎邊¶
安得務農息戰鬭普天無吏横索錢¶