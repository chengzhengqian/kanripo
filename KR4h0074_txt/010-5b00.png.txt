　采字舊作來字或見奉酬李都督謂此是來字非也¶
　力疾采詩是重下幹旋字若來字則無味亦無力矣¶
　桃花對柳葉人人能之惟紅字下着一入字青字下¶
　着一歸字乃是兩句字眼是也大凡詩兩句説景大¶
　濃大鬧即兩句説情為佳轉添更覺亦是兩句字眼¶
　非茍然也所以悲早春所以轉愁所以更老尾句始¶
　應破以四海風塵兵戈未已望鄉思土故無聊耳此¶
　乃詩法¶