雪裏盛開知有意明年歸後更誰㸔¶
　此詩三四為楊誠齋拈出亦真佳句¶
　　　奕棊呈任公漸　　　　　　　黄庭堅¶
偶無公事客休時席上談兵角兩棊心似蛛絲遊碧落¶
身如蜩甲化枯枝湘東一目誠堪死天下中分尚可持¶
誰謂吾徒猶愛日參横月落不曾知¶
　此本二詩前篇坐隱不知巖穴樂手談勝與俗人言¶
　亦佳句碧落枯枝一聨盡奕者用心忘身之態或者¶