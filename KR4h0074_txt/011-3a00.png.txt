　此十首皆夏日詩也第六首云風磴吹隂雪雲門吼¶
　瀑泉酒醒思卧簟衣冷欲裝綿野老來㸔客河魚不¶
　取錢只疑淳樸處自有一山川尤佳今以切於夏日¶
　特取此第五首又重遊五首有云春風啜茗時當作¶
　薰風葢皆夏日所作詩安得總云春風乎天寶未亂¶
　之前老杜在長安猶是中年其詩大槩富麗至晚年¶
　則尤髙古竒瘦也老杜又有仲夏流多水清晨向小¶
　園碧溪揺艇濶朱果爛枝繁之句亦夏日所當取者¶