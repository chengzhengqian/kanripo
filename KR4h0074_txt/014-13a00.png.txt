獨向長空背雁行白草近闗微有露濁河連底凍無聲¶
此中來往本迢遞况是軀羸客塞城¶
　第六句好第五句露字疑當作路先已言雪故也¶
　　　早發天台中巖寺度闗嶺次天姥岑　許渾¶
來往天台天姥間欲求真訣駐衰顔星河半落巖前寺¶
雲霧初開嶺上闗丹壑樹高風浩浩碧溪苔淺水潺潺¶
可知劉阮逢人處行盡深山又是山¶
　愛而知其惡憎而知其善君子於待人宜然予之評¶