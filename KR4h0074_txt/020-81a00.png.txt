仙姝猶作古時粧雪羞潔白常囘避春忌清髙不主張¶
地僻何妨絶供給饑來只用嚥寒香¶
　不主張之句仍是本劉後村¶
政爾寒陰惨淡時忽逄孤艶映疎籬金蘭氣味無人識¶
玉雪襟懐只自知竹屋紙窻清不俗茶甌禪榻兩相宜¶
花邊不敢髙聲語羗管凄凉更忍吹¶
千林凍損積陰凝一㸃春從底處生玉色獨鍾天地正¶
鐵心不受雪霜驚孤芳若與東君背數樹能令南紀明¶