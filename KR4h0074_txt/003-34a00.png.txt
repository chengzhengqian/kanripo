君王神武自難雙留連落日頻囘首想像餘墟獨倚牕¶
却憶夏陽纔一葦漢家何事費罌缸¶
地勢東囘萬里江雲間天闕古來雙兵纏四海英雄得¶
聖出中原次第降山水寂寥埋王氣風煙蕭颯滿僧牕¶
廢陵敗冢空冠劍誰復沾纓酹一缸¶
憶昨天兵下蜀江將軍談笑士爭降黄旗已盡年三百¶
紫氣空收劍一雙破堞自生新草木廢宫誰識舊軒牕¶
不須搔首尋遺事且倒花前白玉缸¶