丹心許國尚桓桓鴻㝠得路髙難慕松老無風韻自寒¶
聞説優游多倡和新篇何惜盡傳㸔¶
　　　耆英㑹　　　　　　　　　　文彦博¶
九老舊賢形繪事元豐今勝㑹昌春垂肩素髮皆時彦¶
揮塵清談盡席珍染翰不停詩思健飛觴無算酒行頻¶
蘭亭雅集誇修褉洛社英游賞序賓自愧空疎陪几杖¶
更容欵密奉簪紳當筵尚齒尤多幸十二人中第二人¶
　富弼七十九(彦國/)　文彦博七十七(寛夫/)　席汝言¶