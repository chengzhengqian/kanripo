配天自昔葢多儀操豚底用勤巫祝餉黍行看媚婦兒¶
海内和平頌聲作登歌還有載芟詩¶
　此羅鄂州在郡時祀社用通判劉寺簿子澄韻賦此子澄¶
　者劉清之也鄂州名願字端良號存齋弟郢州名頌字端¶
　彦號狷菴皆博學工文而端良文尤高古上逼史漢朱文¶
　公周益公皆敬畏之所著新安志爾雅翼行於世小集者¶
　即子澄所刋社日詩唐宋鮮有可選惟此篇韻險而理列¶
　狷菴詩棗本所傳多於存齋予於兵革後為人掠去云¶