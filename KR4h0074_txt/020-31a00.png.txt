剪綃零碎㸃酥乾向背稀稠畵亦難日薄縱甘春至晚¶
霜深應怯夜來寒澄鮮秪共鄰僧惜冷落猶嫌俗客㸔¶
憶著江南舊行路酒旗斜拂墮吟鞍¶
　疎影暗香之聨初以歐陽文忠公極賞之天下無異¶
　辭王晉卿嘗謂此兩句杏與桃李皆可用也蘇東坡¶
　云可則可但恐杏桃李不敢承當耳予謂彼杏桃李¶
　者影能疎乎香能暗乎繁穠之花又與月黄昏水清¶
　淺有何交渉且横斜浮動四字牢不可移¶