竹折松僵鳥雀愁閉門我亦擁貂裘已㤀作賦游梁苑¶
但憶銜枚入蔡州屬國飡氊真强項翰林煮茗自風流明¶
朝日暖君須記更㸔青鴛玉半溝¶
　中四句皆用雪事不妨工緻¶
鬢毛無奈嵗華催一笑登臨亦樂哉平地忽成三尺雪¶
遶湖何啻萬株梅雲山叠叠朝慿閣簾幙沉沉夜舉杯¶
節物鼎來方自此酥花綵勝待春囘¶
　富麗¶