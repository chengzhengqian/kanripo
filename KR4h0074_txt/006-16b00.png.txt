　　　贈秋浦張眀甫　　　　　　　杜荀鶴¶
君為秋浦三年宰萬慮闗心兩鬢知人事旋生當路縣¶
吏才難展用兵時農夫背上題軍號賈客船頭挿戰旗¶
他日親知問官况但教吟取杜家詩¶
　語俗而事或切唐末之亂如此縣令之難可知也¶
　　　書懐簡孫何丁謂　　　　　　王禹偁¶
三入承眀巳七年自慚蹤跡乆妨賢吾子㡬時歸鳳閣¶
老夫方欲買魚船季路旨甘知已矣潘安毛鬢更皤然¶