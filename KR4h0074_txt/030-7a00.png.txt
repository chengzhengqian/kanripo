　　　北庭作¶
雁塞通鹽澤龍堆接醋溝孤城天北畔絶域海西樓秋¶
雪春仍下朝風夜不收可知年四十猶自未封侯¶
　鹽澤人所共知醋溝則未之知也甚新中四句皆如¶
　鑄成¶
　　　武威春暮聞宇文判官西使還已到晉昌¶
片雨過城頭黄鸝上戍樓塞花飄客淚邊桞掛鄉愁白¶
髪悲明鏡青春換敝裘君從萬里使(一作/去)聞已到𤓰州¶