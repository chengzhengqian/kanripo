爽氣澄蘭沼秋風動桂林露凝千片玉菊散一叢金日¶
岫髙低影雲空㸃綴隂蓬瀛不可望泉石且娛心¶
菊散金風起荷疎玉露圓將(一作/入)秋數行雁離夏幾¶
林蟬雲凝愁半嶺霞碎纈髙天還似成都望直見峨眉¶
前¶
　唐太宗既得天下盡修諸史晉書南北史及八代史¶
　是也盡註諸書今註疏是也其有功於後世者甚大¶
　不止一時混合軌文而已作小小八句詩壓倒一時¶