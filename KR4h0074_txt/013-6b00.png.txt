今年冬候晚仲月始微霜野日明楓葉江風斷雁行窮¶
途多籍躪老景易悲傷自笑詩情懶蕭然舊錦囊¶
路擁新霜葉溪餘舊漲沙棲烏初滿樹歸鴨各知家世¶
事元堪笑吾生固有涯南邨聞酒熟試遣小童賖¶
小聚鷗沙北横林蟹舍東船頭眠醉叟牛背立邨童日¶
落雲全碧霜餘葉半紅窮鱗與倦翼終勝在池籠¶
屋角成金字溪流作縠紋斜通小橋路半掩夕陽門孤¶
艇衝煙過疎鐘隔塢聞杜門非獨病實自厭紛紛¶