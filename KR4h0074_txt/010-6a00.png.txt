　　　春山夜月　　　　　　　　　于良史¶
春山多勝事賞翫夜忘歸掬水月在手弄花香滿衣興¶
來無逺近欲去惜芳菲南望鳴鐘處樓臺深翠微¶
　掬水弄花一聯恐是偶然道着先得一句又凑一句¶
　乃成全篇於六句緩慢之中安頓此聯亦作家也¶
　　　江南春　　　　　　　　　　張　籍¶
江南楊柳春日暖地無塵渡口過新雨夜來生白蘋晴¶
沙鳴乳雁芳樹醉游人向晚青山下誰家祭水神¶