多年布被冷如冰履穿過我柴門客笠重歸來竹院僧¶
三白自佳情亦好諸山粉黛見層層¶
　此可為南渡雪詩之冠¶
　　　十二月六日大雪¶
薄晚蓬山下直餘笑看六出㸃衣裾絮飛簾外無縈絆¶
花落階前不掃除松鬛垂身全類我竹頭搶地最憐渠¶
短檠便可捐牆角剰有窗光映讀書¶
　格律整峭每讀茶山詩無不滿意處更無絲毫偏枯¶