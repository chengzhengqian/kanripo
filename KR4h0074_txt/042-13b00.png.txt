塵埃瑟上動清商荆山璞在終應識楚國人知不是狂¶
莫恨伏轅身未老㑹將筋力見王良¶
　此詩亦足以當渠牟之賜¶
　　　酬竇大閒居見寄　　　　　　房儒復¶
來自三湘到五溪青楓無樹不猿啼名慚竹使宦情少¶
路隔桃源歸思迷鵩鳥賦成知性命鯉魚書至恨暌攜¶
煩君强着潘年比騎省風流詎可齊¶
　竇大者名常所寄詩後四句云蝸舎喜時春夢覺隼¶