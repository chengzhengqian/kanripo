　　　春日客舍晴原野望　　　　　陳　羽¶
東風吹暖氣消散入晴天漸變池塘色欲生楊柳烟䝉¶
茸花向月潦倒客經年鄉思盈愁望江湖春水連¶
　三四能言早春之意五六以景對情不費力¶
　　　蜀城春望　　　　　　　　　崔　塗¶
天涯憔悴身一望一沾巾在處有芳草滿城無故人懷¶
才皆得路失計獨傷春青鏡不忍照鬢毛應更新¶
　三四佳但太悲苦¶