　　　晚次樂鄉縣　　　　　　　陳子昂¶
故鄉杳無際日暮且孤征川原迷舊國道路入邊城野¶
戍荒煙斷深山古木平如何此時恨噭噭夜猿鳴¶
　起兩句言題中四句言景末兩句擺開言意盛唐詩¶
　多如此全篇渾雄齊整有古味¶
　　　初發道中寄逺　　　　　　張九齡¶
日夜鄉山逺秋風復此時舊聞胡馬思今聽楚猿悲念¶
别朝昏苦懷歸嵗月遲壯圖空不息常恐鬢如絲¶