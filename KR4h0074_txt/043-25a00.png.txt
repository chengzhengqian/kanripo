　歲未得歸¶
　　　送胡邦衡之新州貶所二首　　王庭珪¶
一封朝上九重關是日清都虎豹閒百辟動容觀奏牘¶
幾人囘首媿朝班名髙北斗星辰上身落南州瘴癘間¶
不待百年公議定漢庭行召賈生還¶
大厦元非一木支要將獨力拄傾危癡兒不了公家事¶
男子要為天下竒當日姦諛皆膽落平生忠義祗心知¶
端能飽喫新州飯在處江山足䕶持¶