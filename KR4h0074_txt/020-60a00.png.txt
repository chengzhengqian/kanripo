　　　梅花　　　　　　　　　　　潘良貴¶
天與孤高花獨新世間草木信非倫影涵水月不受采¶
氣傲氷霜何待春冷淡自能驅俗客風騷端合付幽人¶
徃來百匝堦除裏頓使心無一㸃塵¶
氣律崢嶸嵗欲新寒梅芳信冠羣倫直能平地凌大雪¶
可是回根迎小春九畹蕙蘭真上客千山桃李盡庸人¶
即今㩦酒江郊去弄蕋攀條一拂塵¶
　中書舎人潘子賤名良貴一字義榮金華人號黙成¶