髭鬚雖白體輕健九十三來却少年問事愛知天寳裏¶
識人多是武皇前玉裝劍佩身長帶絹寫方書子不傳¶
侍女常時教合藥亦聞私地學求仙¶
　此可入老人類亦可入仙逸類葢方士也¶
　　　贈牛山人　　　　　　　　　賈　島¶
二十年中餌茯苓收書半是老君經東都舊住商人宅¶
南國新修道士亭鑿石養蜂須買蜜坐山秤藥不争星¶
古來隠者多能卜欲就先生問丙丁¶