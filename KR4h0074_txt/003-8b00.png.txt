　　　過故關　　　　　　　　　　韓　琦¶
春日并州路羣芳夾故關前騶驅弩過别境荷戈還古¶
戍餘荒堞新耕入亂山時平民自適白首樂農閒¶
　承平之際并州用武之地亦閒樂如此五六有味¶
　　　金陵　　　　　　　　　　　梅堯臣¶
恃險不能乆六朝今已亾山形象龍虎宫地牧牛羊江¶
上鷗無數城中草自長臨流邀月飲莫掛一毫芒¶
　龍蟠虎踞本是熟事以宫地牧牛羊為對不覺杜撰¶