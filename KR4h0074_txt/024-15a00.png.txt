北闕至東京風光十六程坐移丞相閣春入廣陵城紅¶
斾擁雙節白鬚無一莖萬人開路看百吏立班迎閫外¶
君彌重樽前我亦榮何須身自得將相是門生¶
　元註元和初牛相公應制登第三等予為翰林考覆¶
　官樂天元和元年應制科自盩厔尉除集賢校理踰¶
　月即入翰林為學士時年三十五歳牛竒章又其所¶
　考制科門生也此可為座主門生故事作此詩時樂¶
　天為河南尹¶