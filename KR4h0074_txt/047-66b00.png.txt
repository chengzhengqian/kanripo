　　　讀禪經¶
須知諸相皆非相若住無餘却有餘言下忘言一時了¶
夢中説夢兩重虛空花豈得兼求果陽熖如何更覔魚¶
攝動是禪禪是動不禪不動即如如¶
　游戱三昧不可以詩律拘佛語陽熖者謂遠地日光¶
　如見水然以對空花與夢幻泡影譬喻一同¶
　　　酬淮南廖參謀秋夕見過之作　劉禹錫¶
揚州從事夜相尋無限新詩月下吟初服已驚𤣥髪長¶