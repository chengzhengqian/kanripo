　　　過井陘淮陰侯廟　　　　　　韓　琦¶
破趙降燕業已成兔亡良犬日圖烹家僮上變安知實¶
史筆加誣貴有名功蓋一時誠不滅恨埋千古欲誰明¶
荒祠尚枕陘間道澗水空傳哽咽聲¶
　三四明韓不反此長者之言足慰淮陰於地下也¶
　　　冬至祀墳¶
至日郊原擁節旄先塋躬得奉牲醪霜威壓野寒方重¶
山色凌虚氣自髙衣錦不來誇富貴報親惟切念劬勞¶