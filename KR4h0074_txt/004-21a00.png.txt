州城迴遶拂雲堆鏡水稽山滿目來四面常時對屏幛¶
一家終日在樓臺星河似向簷前落鼓角驚從地底回¶
我是玉皇香案吏謫居猶得住蓬萊¶
　　　重誇州宅旦暮景色¶
仙都難畵亦難書暫合登臨不合居繞郭煙嵐新雨後¶
滿山樓閣上燈初人聲曉動千門闢湖色宵涵萬象虛¶
為問西州羅刹㟁濤頭衝突近何如¶
　長慶中樂天知杭州微之知越州以筒寄詩自此始¶