　此為滁州㕘軍時所作有賈島餘韻五六尾句尤髙¶
　　　渭上秋夕閒望¶
秋夕滿秦川登臨渭水邊殘陽初過雨何樹不鳴蟬極¶
浦涵秋月孤帆沒逺煙漁人空老盡誰似太公賢¶
　五六清淡尾句必合如此乃有轉換¶
　　　暮秋閒望　　　　　　　　　魏　野¶
水閣閒登望郊原欲刈禾壞簷巢燕少積雨病蟬多砧¶
隔寒溪搗鐘隨曉吹過扁舟何日去江上負煙簑¶