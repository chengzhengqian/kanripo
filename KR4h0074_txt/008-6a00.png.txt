儵忽韶光一半過寒威猶自壓暄和故摧春色歡終減¶
屢失花期日旋那病骨不禁風料峭衰悰難遏醉吟哦¶
凭闌更為芳菲惜重取輕苫擁舊科¶
　　　辛亥重九㑹安正堂¶
斯堂曾許占風光須到重陽復命觴坐上半非前嵗客¶
杯中無改舊花香初晴已過登髙事散慮宜趨自得場¶
惟有一樽詩酒戰願開强户振雄鋩¶
　　　即席¶