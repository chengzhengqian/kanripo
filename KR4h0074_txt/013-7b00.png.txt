　　　冬日感興十韻(戊午/)¶
雨露天昏曀陂湖地阻深蔽空鴉作陣暗路棘成林有¶
客風埃裏頻年老病侵夢魂來二豎相法欠三壬舊憤¶
開孤劍新愁感斷砧唐衢惟痛哭莊舄正悲吟瘦跨秋¶
門馬寒生夜店衾但思全舊璧敢冀訪遺簪樓上蒼茫¶
眼燈前破碎心長謡傾濁酒慷慨厭層隂¶
　三壬二豎秋門夜店舊璧遺簪皆工之又工¶
　　　初寒獨居戲作¶