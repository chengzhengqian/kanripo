　　　雨中對酒庭下海棠經雨不謝¶
巴陵二月客添衣草草杯觴恨醉遲燕子不禁連夜雨¶
海棠猶待老夫詩天翻地覆傷春色齒豁頭童祝聖時¶
白竹籬前湖水濶茫茫身世兩堪悲¶
　　　立春雨¶
衡山縣下春日雨逺映青山絲様斜容易江邊欺客袂¶
分明沙際濕年華竹林路隔生新水古渡船空集亂鴉¶
未暇獨憂巾一角西溪當有續開花¶