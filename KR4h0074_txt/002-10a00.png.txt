花覆千官淑景移晝漏稀聞髙閣報天顏有喜近臣知¶
宫中每出歸東省㑹送䕫龍集鳳池¶
　　　聞楊十二新拜省郎遥以詩賀　白居易¶
文昌新入有光輝紫界宫墻白粉闈曉日雞人傳漏箭¶
春風侍女䕶朝衣雪飄歌句髙難和鶴拂煙霄老慣飛¶
官職聲名俱入手近來詩客似君稀¶
　元注向曾有贈楊詩落句云不用更教詩句好折君¶
　官職是聲名今故云俱入手此楊巨源也¶