　元註其日獨遊香山寺¶
　　　放言¶
朝真暮偽何人辨古徃今來底事無但識臧生能詐聖¶
可知寗子解佯愚草螢有耀終非火荷露雖圓豈是珠¶
不取燔柴兼照乗可怜光彩亦何殊¶
世途倚伏都無定塵網牽纒卒未休禍福迴環車轉轂¶
榮枯反覆手藏鈎龜靈未免刳腸患馬失應無折足憂¶
不信君看奕棋者輸贏須待局終頭¶