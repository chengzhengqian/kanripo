箇箇枝頭帶月魂常挹清香來燕坐可教落片㸃空樽¶
到腰深雪庭前白心事寒松擬共論¶
纔有梅花便不同一年清致雪霜中疎踈籬落娟娟月¶
寂寂軒窻淡淡風生長元從瓊玉圃安排合在水晶宫¶
何湏更探春消息自有幽香夢裏通¶
天下無花白到梅風前和我不塵埃崚嶒鶴骨霜中立¶
偃蹇龍身雪裏來未許瓊花為行軰定教玉蕋作輿臺¶
夜深立盡扶疎影一路清溪踏月囘¶