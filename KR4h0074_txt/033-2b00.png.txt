　　　和永叔新晴獨過東山　　　　丁元珍¶
芳辰百五前選勝到林泉萬樹綠初染羣花紅未然陰¶
巖猶貯雪暖谷自生煙婦汲溪頭(一作/中)水人耕草際田¶
日中林影直風靜鳥聲圓健令多情甚尋春最占先¶
　元珍前為六一翁所知詩甚工¶
　　　夀昌道中　　　　　　　　　翁　巻¶
清遊從此起過處必須㸔背日山梅痩隨潮海鴨寒平¶
途迷望濶峻嶺疾行難聴得居人説今年冬又殘¶