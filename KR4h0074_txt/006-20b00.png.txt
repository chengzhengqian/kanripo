　　　海陵春雨日　　　　　　　　曽　肇¶
公事無多使客稀雨時衙退吏人歸沉煙一炷春隂重¶
畵角三聲晚照微桑雉未馴慚報政海鷗相近信忘機¶
只將宴坐收心念懶向人間問是非¶
　　　送推官王永年致仕還鄉　　　張　耒¶
為憶田園便拂衣休官退隠似君稀塵埃擺脫青衫去¶
閭里驚嗟白髪歸南畝稻粱仍嵗熟舊山芝术入秋肥¶
百年從此皆閒日寄語人間浪是非¶