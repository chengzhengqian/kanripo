　相思深夜後未答去年書初看甚淡細看十字一串¶
　不喫力而有味浪仙善用此體如白髪初相識秋山¶
　擬共登如羡君無白髪走馬過黄河如萬水千山路¶
　孤舟一月程皆句法之變也如自别知音少難忘識¶
　面初又當截上二字下三字分為兩段而觀方見深¶
　味葢謂自相别之後知音者少自别二字極有力而¶
　最難忘者尤在識面之初老杜有此句法每語見許¶
　文章伯之類是也不寐防巴虎全生狎楚童亦是也¶