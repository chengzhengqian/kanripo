磧迴寒雁邨燈促夜舂舊山歸未得生計欲何從¶
　子蘭飲馬長城窟一詩傳世此詩五六通亦可取¶
　　　夷陵即事　　　　　　　　　僧尚顔¶
不難饒白髪相續是灘波避世嫌身晚思家乞夢多暑¶
衣經雪着凍硯向陽呵豈欲臨岐路還聞聖主過¶
　尚顔詩唐之季也此恐是僖宗幸蜀時詩第五句其¶
　窮已甚然今之窮者何但此事尚顔又有句云合國¶
　諸卿相皆曾着布衣¶