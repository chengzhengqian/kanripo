颯颯東南細雨來芙蓉塘外有輕雷金蟾齧鎖燒香入¶
玉虎牽絲汲井迴賈氏窺簾韓掾少宓妃留枕魏王才¶
春心莫共花争發一寸相思一寸灰¶
相見時難别亦難東風無力百花殘春蠶到死絲方盡¶
蠟燭成灰淚始乾曉鏡但愁雲鬢改夜吟應共月光寒¶
蓬山此去無多路青鳥殷勤為探㸔¶
　　　楚宫¶
月姊曾逢下彩蟾傾城消息隔重簾已聞珮響知腰細¶