一軒還向舊堂開右軍筆墨空殘沼内史文章祗廢臺¶
邑子從今誇勝事豈論王謝世稱才¶
　　　華嚴院此君亭¶
一徑森然四座涼殘隂餘韻興何長人憐直節生來瘦¶
自許髙才老更剛曾與蒿藜同雨露終隨松柏到冰霜¶
煩君借此根株在乞與伶倫學鳳凰(借一/作惜)¶
　　　紙閣¶
聯屏蓋障一尋方南設鈎簾北置床側坐對鋪紅絮煖¶