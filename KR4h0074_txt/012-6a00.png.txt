閒堂新灑掃稱是早秋天書客多呈帖琴僧與合絃莎¶
臺乗晚上竹院就凉眠終日無忙事還應似得僊¶
自知清淨好不要問時豪就石安琴枕穿松壓酒槽山¶
情因月甚詩語入秋髙身外無餘事唯應筆硯勞¶
醉倚斑藤杖閑眠癭木牀案頭行氣訣爐裏降真香尚¶
儉經營少居閒意思長秋茶莫夜飲新月作松漿¶
菊地纔通履茶房不壘階憑醫㸔蜀藥寄信覔呉鞋盡¶
得僊家法多隨道客齋本無榮辱意不是覺安排¶