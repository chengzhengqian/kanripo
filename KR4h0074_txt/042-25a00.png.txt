午庭風雨撼髙槐一洗城頭十丈埃老子坐間尋句好¶
故人門外寄詩來勁鋒久服穿楊妙鈍思深慚擊鉢催¶
清佩左符君未可要聽吟思發春雷¶
　此放翁為禮部時倡和詩也¶
　　　寄汪尚書¶
五十年間歎濶疎相忘兩地復江湖書來筆底驚强健¶
詩去吟邊想步趨好對青山看歌舞莫嫌紅粉笑髭鬚¶
鳯毛已有哦松韻尚記金華舊範模¶