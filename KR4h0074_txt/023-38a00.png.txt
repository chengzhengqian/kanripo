野曠天寒氣象嘉浮雲濃淡日初斜澤中雨漲無鳴鸛¶
荷下波翻有怒蛙簫鼓殘聲來帝闕漁樵歸徑見人家¶
塵簪羞把黄花挿不耐飛蓬鬭鬢華¶
　此乃汴京郊外所以有第五句¶
　　　退居　　　　　　　　　　　詹中正¶
宦情文思競䦨珊利户名樞莫我關無可奈何新白髪¶
不如歸去舊青山須知百歲都為夢未信千金買得閒¶
珍重樽中賢聖酒非因風月亦開顔¶