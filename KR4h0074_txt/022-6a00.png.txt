　　　裴廸書齋望月　　　　　　　錢　起¶
夜來詩酒興月滿謝公樓影閉重門静寒生獨樹秋鵲¶
驚隨葉散螢逺入煙流今夕遥天末清輝㡬處愁¶
　姚合極𤣥集取此詩月滿作獨上予以獨字重改從¶
　元本鵲元本作鶴予改從姚本¶
　　　西樓月　　　　　　　　　　白居易¶
悄悄復悄悄城隅隱林杪山郭燈火稀峽天星漢少年¶
光東流水生計南飛鳥月没江沉沉西樓殊未曉¶