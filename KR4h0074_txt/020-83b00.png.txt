㡬年冷樹雪封骨一夜東風春透懐花裏清含僊韻度¶
人中癯似我形骸三㸃兩㸃淡尤好十枝五枝疎更佳¶
野意終多官意少玉堂茅舎任安排¶
愛疎愛淡愛枯枝已愛梅花更愛竒江路一年春好處¶
石橋半夜月明時蹇驢積雪深須去破㡌嚴霜打不知¶
世上非無好顔色詩人所賞是風姿¶
癖愛梅花不可醫開教探早落教遲欲知無限春風意¶
盡在相將暮雪時竹嶼煙深尋得巧茅簷月淡立成癡¶