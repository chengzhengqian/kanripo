　　　游西霞寺　　　　　　　　　皮日休¶
不見明居士空山但寂寥白蓮吟次缺青靄坐來銷泉¶
泠無三伏松枯有六朝何時石上月相對論逍遥¶
　三四細看有味五六忽然出竒¶
　　　宿澄泉蘭若　　　　　　　　鄭　谷¶
山半古招提空林雪月迷亂流分石上斜漢在松西雲¶
集寒菴宿猿先曉磬啼此心如了了祗此是曹溪¶
　末句好谷詩多用僧字凡四十餘處¶