　　　十二月初一日得梅一枝絶竒戲作長句今年¶
　　　於是四賦此花矣¶
高標巳壓萬花羣尚恐驕春習氣存月兎𢷬霜供換骨¶
湘娥鼓瑟為招魂孤城小驛初飛雪斷角殘鐘半掩門¶
盡意端詳終有恨夜寒皴玉倩誰温¶
　　　荀秀才送蠟梅十枝竒甚為賦此詩¶
與梅同譜又同時我為評香似更竒痛飲便拚千日醉¶
清狂頓减十年衰色疑初割蜂脾蜜影欲平欺鶴膝枝¶