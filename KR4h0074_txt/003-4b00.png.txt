𤣥武開新苑龍舟燕幸頻渚蓮參法駕沙鳥犯鉤陳夀¶
獻金莖露歌翻玉樹塵夜來江令醉别詔宿臨春¶
　鈎陳星後宫之象亦左右宿衞之象¶
　　　過陶徵君舊居　　　　　　　崔　塗¶
陶令曾居此弄琴遺世情田園三畆綠軒冕一銖輕衰¶
栁自無主白雲猶可耕不隨陵谷變應只有髙名¶
　荒淫亡國之主姦邪誤國之臣詩人必詆其遺跡而¶
　數其罪至於英主賢臣則美之不容口其或子孫已¶