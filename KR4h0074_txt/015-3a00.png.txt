　　　旅夜書懷¶
細草微風㟁危檣獨夜舟星垂平野濶月湧大江流名¶
豈文章著官應老病休飄飄何所似天地一沙鷗¶
　老杜夕暝晚夜五言律近二十首選此八首潔淨精¶
　緻者多是中兩句言景物兩句言情若四句皆言景¶
　物則必有情思貫其間痛憤哀怨之意多舒徐和易¶
　之調少以老杜之為人純乎忠襟義氣而所遇之時¶
　喪亂不已宜其然也¶