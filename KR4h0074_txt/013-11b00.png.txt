百丈誰家上瀨船未將梅蕋驚愁眼更取椒花媚逺天¶
明光起草人所羨肺病幾時朝日邊¶
寒輕市上山烟碧日滿樓前江霧黄負鹽出井此溪女¶
打皷發船何郡郎新亭舉目風景切茂林著書消渇長¶
春花不愁不爛漫楚客唯聴棹相將¶
即㸔燕子入山扉豈有黄鶯歴翠微短短桃花臨水㟁¶
輕輕柳絮㸃人衣春來準擬開懷久老去親知見面稀¶
他日一盃難强進重嗟筋力故山違¶