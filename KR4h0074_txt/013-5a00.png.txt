月映林塘澹風含笑語凉俯窺憐緑淨小立竚幽香攜¶
幼尋新菂扶衰上(一作/坐)野航延縁久未已嵗晚惜流光¶
　漫叟詩話謂荆公定林後詩律精深華妙此作自以¶
　比靈運予以為一唱三歎之音也¶
　　　次韻朱昌叔嵗暮¶
城雲漏日晚樹凍裹春深槮密魚難暖巢危鶴更隂横¶
風髙彍弩殘溜細鳴琴嵗換兒童喜還傷老大心¶
　漏字裹字詩眼突如其光也深字尤好積柴水中¶