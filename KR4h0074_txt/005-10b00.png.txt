蓬山絶頂無人到詔許羣仙盡日陪¶
　　　和前韻¶
禁籞平眀帳殿開華芝初下未央來人間彩鳳儀韶曲¶
天上流霞滿御杯花近赭袍偏照爛魚窺僊仗亦徘徊¶
蓬萊絶景何曽到自愧塵蹤此一陪¶
　　　奉詔赴瓊林苑燕餞太尉潞國文公出鎮西都¶
都門秋色滿旌旗祖帳容陪醉御巵功業迥髙嘉祐末¶
(公至和中首/陳建儲之䇿)精神如破貝州時(白居易獻裴晉公詩云/閒說風情筋力在只如)¶