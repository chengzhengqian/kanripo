十五嫁王昌盈盈入畫堂自矜年最少復倚壻為郎舞¶
愛前溪綠歌憐午夜長閒年鬭百草度日不成粧(一作/能粧)¶
　此等婦人世間有之但不多耳¶
　　七言(二首/)¶
　　　貧女　　　　　　　　　　　秦韞玉¶
蓬門未識綺羅香擬托良媒亦自傷誰愛風流髙格調¶
共憐時世儉梳粧敢將十指誇纎巧不把雙眉鬬畫長¶
最恨年年壓金綫為他人作嫁衣裳¶