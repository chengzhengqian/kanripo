長松繫馬放吟鞭水殿沉檀一炷煙苔破閒階幽鳥立¶
草芳深院老僧眠桃花欲放條風後茶蘂新供糓雨前¶
衰㑹賞詩多狎客我無岐路近神仙¶
　三四甚佳虚己官至工侍初與曽致堯倡和致堯謂¶
　子之詩工矣而其音猶啞虚己惘然退而精思得沈¶
　休文浮聲切響之說遂再綴數篇示曽曽乃駭然歎¶
　曰得之矣予謂此數語詩家大機括也工而啞不如¶
　不必工而響潘邠老以句中眼為響字吕居仁又有¶