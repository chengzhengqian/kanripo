　　　漢夀城春望(古荆州刺史治亭其下/有子胥廟兼故楚王墳)¶
漢夀城邊野草春荒祠古墓對荆榛田中牧䜿燒芻狗¶
陌上行人看石麟華表半空驚霹靂碑文纔見滿埃塵¶
不知何日東瀛變此地還成要路津¶
　　　西塞山懐古¶
王濬樓船下益州金陵王氣黯然收千尋鐵鎻沈江底¶
一片降幡出石頭人世㡬囘傷徃事山形依舊枕寒流¶
今逢四海為家日故壘蕭蕭蘆荻秋¶