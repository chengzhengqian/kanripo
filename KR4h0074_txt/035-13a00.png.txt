小亭終日對幽叢兀坐無言似定中蒼蘚靜連湘竹紫¶
緑隂深映蜀葵紅猫來戲捉穿花蝶雀下偷銜巻葉蟲¶
斜照尚多髙栁少明年更欲種梧桐¶
　五六工則工矣却是答對取此為戒第四句好¶
　　　寄題薛象先新樓　　　　　　陳傅良¶
矮簷風雨送蝸牛有客來誇百尺樓闔郡臺池皆下瞰¶
背城湖海亦全收清時未放徒髙卧半世何為故倦游¶
解盡槖金君計決月明長笛起漁舟¶