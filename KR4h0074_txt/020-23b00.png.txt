苔封鶴膝枝流水繞疎籬一白雪相似獨清春不知風¶
流無俗韻恬澹出天姿霜月娟娟夜吾今見所思¶
半枯頑銕石特地數花生逈立風塵表長含水月清屋¶
頭寒嶺瘦門外小溪横萬里今為客相看如弟兄¶
疎疎竹外枝短短水邊籬南雪若相避東風殊不知蘭¶
荃皆弱植桃杏總凡姿坐歎逋仙逺清宵費夢思¶
不帶吟詩癖緣何太瘦生肌膚姑射白風骨伯夷清格¶
外宫粧別天然畵軸横涪翁太多可喚作水仙兄¶