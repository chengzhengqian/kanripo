　　　次韻元厚之平戎獻捷　　　　王安石¶
朝廷今日四夷功先以招懷後殪戎胡地馬牛歸隴底¶
漢人煙火起湟中投戈更講諸儒藝免胄爭趨上將風¶
文武佐時慚吉甫宣王征伐自膚公¶
　　　和蔡副樞賀平戎慶捷¶
城郭名王據兩陲軍前一日送降旗羗兵自此無傳箭¶
漢甲如今不解纍幕府上功聨舊伐朝廷稱慶具新儀¶
國家道泰西戎喙還見詩人詠串夷¶