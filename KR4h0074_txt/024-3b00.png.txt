杜門不復出久與世情疎以此為長䇿勸君歸舊廬醉¶
歌田舍酒笑讀古人書好是一生事無勞獻子虚¶
　元詩二首見浩然集今取其一子容亦志義之士浩¶
　然嘗有詩送應進士舉子容今送浩然歸廼為此骨¶
　鯁之論其甘與世絶懷抱髙尚可想見云¶
　　　送友人入蜀　　　　　　　　李　白¶
見説蠶叢路﨑嶇不易行山從人靣起雲傍馬頭生芳¶
樹籠秦棧春流遶蜀城升沉應已定不必問君平¶