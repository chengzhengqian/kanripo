　　　秋懷示黄預　　　　　　　　陳師道¶
窗鳴風歴耳道壞草侵衣月到千家靜林昏一鳥歸冥¶
冥塵外趣稍稍眼中稀送老須公等秋棋未解圍¶
　三四絶妙五六非老筆不能¶
　　　秋懷¶
稍稍昏烟集鼕鼕一再更短檠㸔細字髙枕忘平生來¶
鶴妨身健新陽喚眼明已須甘酒力不用占時名¶
　詩中四句皆有眼只已須不用閒字却是緊要處¶