東風初解凍桃李已經春避地逢雞日傷時感雁臣湖¶
南馳賊騎江外踐邊塵憔悴成無用虚煩淚濕巾¶
　雞日雁臣之句甚工北夷酋長遣子入侍者常秋來¶
　春去避中國之熱號曰雁臣¶
　　　己酉元日(元註以諒/隂免賀禮)　　　　　陸　游¶
夜雨解殘雪朝陽開積隂桃符呵筆寫椒酒過花斟巷¶
栁揺風早街泥濺馬深行宫放朝賀共識慕堯心¶
　放翁解嚴州後歸鏡湖尋入為禮部郎淳熙十五年¶