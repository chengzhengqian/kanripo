青天揮箑卧藤床翠袖攜壺過酒漿蝟腹出波烹芡實¶
褭蹄和露擘蓮房相呼時入雞豚社獨坐曽無雁鶩行¶
便是赤城真吏隠不須劉阮更相將¶
　中四句皆工¶
　　　肅客借重金紫綬　　　　　　袁說友¶
平生青紫濫紆身更冐金章肅使賔何以假為誠豈敢¶
烏知非有笑無因猿狙自是羞華服鵷鷺姑容接後塵¶
回首紛紛天下事有時宜假不宜真¶