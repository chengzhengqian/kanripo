　　　登岳陽樓　　　　　　　　　杜　甫¶
昔聞洞庭水今上岳陽樓吳楚東南坼乾坤日夜浮親¶
朋無一字老病有孤舟戎馬闗山北憑軒涕泗流¶
　岳陽樓天下壮觀孟杜二詩盡之矣中兩聫前言景¶
　後言情乃詩之一體也¶
　　　登兖州城樓¶
東郡趨庭日南樓縱目初浮雲連海岱平野入青徐孤¶
嶂秦碑在荒城魯殿餘從來多古意臨眺獨躊躇¶