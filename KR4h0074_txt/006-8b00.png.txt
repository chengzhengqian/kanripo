閉門風雨裏落葉與堦齊野客嫌杯小山翁喜枕低聴¶
琴知道性尋藥得詩題誰更能騎馬閒行祗杖藜¶
　前四句閒適之味可掬¶
腥羶都不食稍稍覺神清夜犬因風吠隣雞帶雨鳴守¶
官常卧病學道不稱名小有洞中路誰能引我行¶
　第三句好第四句似乎因而成對¶
假日多無事誰知我獨忙移山入院宅種竹上城墻驚¶
蝶遺花蘂游蜂帶蜜香唯愁眀早出端坐吏人傍¶