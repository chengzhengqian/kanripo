　此以小蠻為酒榼名又非舞腰之小蠻也¶
　　　臘酒(韋氏月録云臘/月造四月成)　　　　　　梅堯臣¶
汲井轆轤鳴寒泉碧甕盛欲為三伏美方俟十旬清漫¶
憶黄公舍徒聞韋氏名熟時梅杏小獨飲效淵明¶
　此和晏元獻臘中諸詩臘酒四月而成今人未有得其法¶
　　　答高判官和唐店夜飲¶
露宿勤王客相從月下來黄流何日漲緑酒暫時開風¶
定燈光爛天高斗柄迴醉言多脱畧吾黨不須猜¶