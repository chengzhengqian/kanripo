雲陽縣郭半郊坰風雨蕭條萬古情山帶梁朝陵路斷¶
水連劉尹宅基平桂枝自折思前代(李考功於/此知貢舉)藻鑑難¶
逢恥後生(殷文學於/此集英靈)遺事滿懐兼滿目不堪孤棹艤荒¶
城¶
　　　富春¶
水送山迎入富春一川如畫晚晴新雲低逺渡帆來重¶
潮落寒沙鳥下頻未必栁間無謝客也應花裏有秦人¶
嚴光萬古清風在不敢停橈更問津¶