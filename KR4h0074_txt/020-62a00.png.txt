　　　和周楚望紅梅用韻　　　　　方惟深¶
清香皓質世稱竒試作輕紅更自宜紫府與丹來換骨¶
春風吹酒上凝脂直教臘雪無藏處只恐朝雲有去時¶
溪上野桃何足種秦人應獨未相知¶
　范石湖梅譜稱此換骨凝脂之聨曾季貍裘甫著艇¶
　齋詩話以為徐師川十三嵗時詩見知東坡蓋妄也¶
　慶元中陳剛刋板已著為方子通子通名惟深有莆¶
　田小集行於世他詩亦佳裘甫詩話多諛師川恐非¶