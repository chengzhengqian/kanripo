栁纔依約已風流關心弟妹無黄犬入夢江湖有白鷗¶
别後故人相念否東風應倚仲宣樓¶
　　　和趙宣二首　　　　　　　　胡　寅¶
徧游南北與西東欲訪人間國士風處世甚疎皆笑我¶
宅心無累獨竒公詩才自媿非三上酒聖相從又一中¶
芍藥待開應且住莫令清賞轉頭空¶
冠月裾雲佩緑霞百年將此送生涯愁心别後無詩草¶
病眼燈前有醉花落筆擅場聊寫意背山臨水遂成家¶