城郭春風二月花彩舫笙歌吹落日畵樓燈燭映殘霞¶
如君援筆宜摹寫付與塵埃北客誇¶
　此王安國詩今王校理集行於世誤入其兄荆公集¶
　中¶
　　　送張仲容赴杭州孫公辟　　　王安石¶
萬屋相誇漆與丹笑歌長在綺紈間綵船春戱城邊水¶
畫燭秋尋寺外山憶我屢隨游客入喜君今趂辟書還¶
遥知曼倩威行乆赤筆應從到日閒¶