夭紅穠綠總教囘更待清明穀雨催一朶故應偏晚出¶
百花渾似不曽開常誇西洛青屏簇久説南徐紫錦堆¶
任是無情還有意不知千里為誰來¶
　　　次韻李矩雙頭牡丹¶
寒食春光欲盡頭誰抛兩兩路傍毬二喬新獲吳宫怯¶
(一作/美)雙隗初臨晉帳羞月底故應相伴語風前各是一¶
般愁使君腹有詩千首為爾情如篆印繆¶
　既是選着題詩此二詩不可刪也二喬雙隗婦人事¶