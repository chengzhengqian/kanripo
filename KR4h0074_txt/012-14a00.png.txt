　歐陽公於自然之中或壯健或流麗或全雅淡有徳¶
　者之言自不同也三四全不喫力俗間有云香橙螃¶
　蟹月新酒菊花天本此¶
　　　秋日家居　　　　　　　　　梅堯臣¶
移榻愛晴暉翛然世慮微懸蟲低復上鬭雀墮還飛相¶
趂入寒竹自收當晚闈無人知靜景苔色照人衣¶
　相趂入寒竹以應鬭雀墮還飛自收當晚闈以應懸¶
　蟲低復上又是一體首尾翛然出塵可謂着題詩也¶