　　　次韻奉納　　　　　　　　　方　岳¶
雪侵橫驛苔枝古莫作江南一様看醖釀春情何遜老¶
崚嶒詩骨孟郊寒也知餘子十分俗雅有書生半㸃酸¶
政恐劉郎識桃耳相逄冷淡亦良難¶
　　　五用韻¶
水曹為骨逋為髓風雪㶚橋誰共㸔千里夢廽歸路逺¶
一枝春占暮江寒飛飛雨片猶堪醉㸃㸃晴香巳帶酸¶
䨇玉瓶乾情正洽與君落筆不辭難¶