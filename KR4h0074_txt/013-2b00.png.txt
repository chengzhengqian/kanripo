謝客開山後郊扉去水通江湖千里别衰老一樽同返¶
照寒川滿平田暮雪空滄洲自有趣不復哭途窮¶
　本屬郊野以其所賦皆冬景也附諸此詩律平穏¶
　　　碧澗别墅喜皇甫侍郎相訪　　劉長卿¶
荒邨帶返照落葉亂紛紛古路無行客空山獨見君野¶
橋經雨斷澗水向田分不為憐同病何人到白雲¶
　劉隨州號五言長城答皇甫詩如此句句明潤有韋¶
　蘇州之風他詩為嘗貶謫多凄怨語¶