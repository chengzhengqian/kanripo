　以詩推之知曾文清公元豐七年甲子生此乃紹興¶
　十二年壬戌也公年八十二當是乾道元年乙酉卒¶
　茶山清名滿世年且六十猶曰問學只如船逆風後¶
　生可不勉諸¶
　　　嵗盡¶
漏箭更籌日夜催萬牛不挽白駒回梅花雪片嵗除盡¶
萱草栁芽春鼎來病裏詩書元不讀貧中樽爼未嘗開¶
年光似此真虚擲請以丹心學死灰¶