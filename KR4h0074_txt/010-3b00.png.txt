農務邨邨急溪流岸岸深乾坤萬里眼時序百年心茅¶
屋還堪賦桃源自可尋艱難昧生理飄泊到如今¶
迢遞來三蜀蹉跎又六年客身逢故舊發興自林泉過¶
懶從衣結頻游任履穿藩籬頗無限恣意向江天¶
種竹交加翠栽桃爛漫紅經心石鏡月到面雪山風赤¶
管隨王命銀章付老翁豈知牙齒落名玷薦賢中¶
扶病垂朱紱歸休步紫苔郊扉存晚計幕府愧羣才燕¶
外晴絲捲鷗邊水葉開隣家送魚鼈問我數能來¶