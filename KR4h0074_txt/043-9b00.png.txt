有平安報空懐故舊情斯人有如此無復涕縱横¶
　東坡以紹聖四年丁丑謫儋州至元符二年己夘三¶
　年矣生前以名為累故至此豈復要死後名乎無復¶
　涕縱横謂涕已為公竭也¶
　　　宿深明閣二首¶
窈窕深明閣晴寒是去年老將災疾至人與歲時遷黙¶
坐元如在孤燈共不眠暮年身萬里賴有故人憐¶
縹緲金華伯人間第一人劇談連晝夜應俗費精神時¶