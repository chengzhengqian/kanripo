迎霜破雪是寒梅何事今年獨晚開應為花神無意管¶
故煩我輩着詩催繁英未怕隨清角踈影誰憐蘸緑杯¶
珍重南隣諸酒伴又尋江路探香(一作/春)來¶
　夫仁亦在乎熟之而巳矣此詩當以熟觀¶
　　　和宇文正甫探梅　　　　　　張　栻¶
天與孤清逈莫隣祗應空谷伴幽人千林掃迹愁無奈¶
一㸃横梢眼便親顧影莫驚身易老哦詩尚覺句能新¶
㡬多生意氷霜裏説與夭桃自在春¶