　　　海棠¶
春風用意勻顔色銷得攜壺與賦詩艷麗最宜新着雨¶
嬌嬈全在欲開時莫愁粉黛臨窗嬾須信丹青㸃茟遲¶
朝醉暮吟㸔不足羡他蝴蝶宿深枝¶
　三四似覺下句偏枯然亦可充海棠案祖也末句有¶
　風味恨不得如是蝶之宿於是花别有絶句云浣花¶
　溪上堪惆悵子美無情為發揚又和路見海棠中二¶
　聨云一枝低帶流鶯睡數片狂和舞蝶飛堪恨路長¶