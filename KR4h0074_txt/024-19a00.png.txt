石頭城下泊北固暝鐘初汀鷺潮衝起船窗月過虚吳¶
山侵越衆隋栁入唐疎日欲供調膳辟來何府書¶
　汀上之鷺潮衝之而見其起舟中之窗月過之而見¶
　其虚可謂善言吳中泊舟之趣吳山隋柳一聨近乎¶
　粧砌大過趙紫芝全用此聨為瀟水添湘濶唐碑入¶
　宋稀殊為可笑所選二妙集於浪仙取八十一首其¶
　非僧道而送行者凡取十首獨不取此一首葢欲以¶
　䝉蔽蹈襲之罪非耶¶