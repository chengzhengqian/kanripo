　　　馬戴居華山因寄¶
玉女洗頭盆孤髙不可言瀑流蓮岳頂河注華山根絶¶
雀林藏鶻無人境有猿秋蟾纔過雨石上古松門¶
　五六謂絶雀之林為藏鶻無人之境始有猿一句上¶
　本下一句下本上詩家不可無此互體工部詩林踈¶
　黄葉墜野静白鷗來亦似¶
　　　南齋¶
獨自南齋卧神閒景自空有山來枕上無事到心中簾¶