　　　宴安樂公主宅　　　　　　　宋之問¶
英藩築外館愛主出王宫賓至星槎落仙來月宇空玳¶
梁翻賀燕金埒倚晴虹簫去秦臺裏書開魯壁中短歌¶
能駐日艷舞欲嬌風聞有淹留處山河滿桂叢¶
　　　送髙判官和唐店夜飲　　　　梅堯臣¶
露宿勤王客相從月下來黄流何日漲緑酒暫時開風¶
定燈花爛天髙斗柄回醉言多脱畧吾黨不須猜¶
　第五遒勁第六宏壯亦如燈之爛花斗之移柄云¶