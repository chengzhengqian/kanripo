　　　普明寺見梅　　　　　　　　楊萬里¶
城中忙失探梅期初見僧窗一兩枝猶喜相看那恨晚¶
故應更好半開時今冬不雪何闗事作伴孤芳却欠伊¶
月落空山正幽獨慰存無酒且新詩¶
　　　梅花下小飲¶
今年春在臘前囘怪底空山見早梅數㸃有情吹面過¶
一花無頼背人開為㩦竹葉澆瓊樹旋折氷葩浸玉杯¶
近節雨晴誰料得明朝無興也重來¶