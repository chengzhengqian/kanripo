獨占荒山對古松綽約花房宜戲蝶崔嵬枝幹若游龍¶
角巾一幅支笻久不覺烟中有寺鐘¶
　歐公詩春風疑不到天涯二月山城未見花此詩起¶
　句十四字似之三四尤佳尾句愈佳丙子年詩¶
　　　澗東臨風飲梅花尚未全放一樹獨佳¶
殘雪餘寒二月來澗東猶是欲開梅夕陽影淡初尋句¶
流水聲清更把杯取友喚隣相領略破荒擇勝獨徘徊¶
誰能折向南枝醉一陣寒香撲麝煤¶