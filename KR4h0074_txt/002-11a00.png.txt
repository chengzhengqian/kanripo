朱衣引入謝班中諸曹縱許為僊侣羣吏多嫌是老翁¶
幸有紫薇郎見愛獨稱官與古人同¶
　長慶元年九月樂天自中書舍人出為杭州刺史張¶
　之除水部當在元和長慶間¶
　　　早朝　　　　　　　　　　　楊巨源¶
鐘傳清禁纔應徹漏報僊闈儼已開雙闕薄煙籠菡萏¶
九城初日照蓬萊朝時但向丹墀拜仗下方從碧落迴¶
聖代逍遥更何事願将巴曲贊康哉¶