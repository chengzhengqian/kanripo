虚勞坐客頌椒花不施鬱壘鈞編户雖飲屠蘇殿一家¶
二十宦遊今七十於身何損復何加¶
　寳祐四年丙辰後村年七十淳祐十一年辛亥冬鄭¶
　清之卒於相位以大蓬直院去國今五年¶
　　　戊午元日(二首取一/)¶
過去光隂箭離弦河清易俟鬢難𤣥再加孔子從心嵗¶
三倍周郎破賊年(元註赤壁之㨗/瑜二十四嵗)耄齒阻陪鳩杖列瞽¶
言曾獻獸樽前磻溪淇澳吾安敢且學香山也自賢¶