凉風動萬里羣盜尚縱横家逺傳書日秋來為客情愁¶
窺髙鳥過老逐衆人行始欲投三峽何由見兩京¶
　此詩不勝悲歎五六尤哀壯激烈¶
　　　秋野¶
秋野日疏蕪寒江動碧虚繫舟蠻井絡卜宅楚村墟棗¶
熟從人打葵荒欲自鋤盤飱老夫食分減及溪魚¶
易識浮生理難教一物違水深魚極樂林茂烏知歸吾¶
老甘貧病榮華有是非秋風吹几杖不厭北山薇¶