故老猶能説長官三尺荒墳埋玉冷百年壯節倚天寒¶
表章賴有羣賢力誰把生芻奠酒盤¶
　劉屯田諱渙字凝之后山所謂身在菰蒲中名滿天¶
　地間者是也子恕字道原父子名塞天下尤延之詩¶
　語不驚人細咀有味¶
　　　過虞美人墓　　　　　　　　潘　檉¶
樽前一曲奈何歌千古英雄恨不磨女子在軍今莫問¶
君王愎諫向來多最憐秋雨添狐穴誰與春醪酹棘窠¶