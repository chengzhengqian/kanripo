禹穴今朝到耶溪此路通著書聞太史錬藥有仙翁鶴¶
往籠猶掛龍飛劍已空石㠶揺海上天鏡落湖中水底¶
零露白山邊墜葉紅歸舟何慮晚日暮使樵風¶
　　　江亭晚望　　　　　　　　　賈　島¶
浩渺浸雲根煙嵐出逺村鳥歸沙有跡㠶過浪無痕望¶
水知柔性㸔山欲斷魂縱情猶未已迴馬欲黄昏¶
　三四似熟套在浪仙時初出亦佳后山傚之則無味¶
　矣¶