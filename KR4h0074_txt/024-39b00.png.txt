頭白書林二十年印章今領晉山川紫參可掘宜包貢¶
青鐡無多莫鑄錢勸課農桑誠有道折衝樽爼不臨邊¶
要知使者功多少看取春郊處處田¶
家在江南不繫懷愛民憂國有從來月斜汾沁催驛馬¶
雪暗岢嵐傳酒杯塞上金湯惟粟粒胸中水鏡是人才¶
遥知更解青牛句一寸功名心已灰¶
攬轡都城風露秋行臺無妾䕶衣篝虎頭墨妙能頻寄¶
馬乳蒲萄不待求上黨地寒應强飲西河民病要分憂¶