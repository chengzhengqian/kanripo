心折此時無一寸路迷何處見三秦¶
　　　至日遣興奉寄北省舊閣老兩院故人二首¶
去嵗兹辰捧御床五更三㸃入鵷行欲知趨走傷心地¶
正想氤氲滿眼香無路從容陪笑語有時顛倒著衣裳¶
何人錯憶窮愁日愁日(一作/日日)愁隨一線長¶
憶昔逍遥供奉班去年今日侍龍顔麒麟不動爐烟上¶
孔雀徐開扇影還玉几由來天北極朱衣只在殿中間¶
孤城此日堪膓斷愁對寒雲雪滿山¶