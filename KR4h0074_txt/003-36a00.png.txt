　　　金陵懐古¶
控帶洪流古帝城欲尋舊事半榛荆六朝山色情終在¶
千古江聲恨未平設險邱陵荒蔓草帶城桑柘接新耕¶
十年重到無人問獨立東風一愴情¶
　　　登懸瓠城感吴季子¶
將軍戈甲從天下丞相旌旗匝地來堪笑怒螳猶強臂¶
不知蟄户欲驚雷咄嗟武相深寃洗指顧山東逆境開¶
吏部聲名千古在斷碑何處卧蒼苔¶