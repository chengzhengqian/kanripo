更就羣童閒鬭草人間何處不兒嬉¶
落葉平溝日滿廊幽居又賦第三章喜無俗事干靈府¶
恨不終年住醉鄉上樹榜船雖老健䟽泉移竹亦窮忙¶
山僧欲去還留話更盡西齋一炷香¶
舴艋東歸喜遂初頓拈枯筆賦幽居細燒柏子供清坐¶
明㸃松肪讀道書蒼爪嫩芽開露茗紅根小把瀹煙蔬¶
年來自許機心盡頗恠飛鷗自作疎¶
　四詩皆八十歳之作脱洒竒妙¶