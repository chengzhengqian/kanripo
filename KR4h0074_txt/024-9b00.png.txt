白羽緑弓弦年年只在邊還家劍鋒盡出塞馬蹄穿逐¶
虜西踰海平胡北到天封侯應不逺燕頷豈徒然¶
　　　送懷州吳别駕¶
㶚上柳枝黄壚頭酒正香春流飲去馬暮雨濕行裝驛¶
路通函谷州城接太行覃懷人總喜别駕得王祥¶
　學老杜詩而未有入處當觀老杜集之所稱詠敬歎¶
　及所交遊倡酬者而求其詩味之亦有入處矣其稱¶
　詠敬歎者蘇武李陵陶潛庾信鮑昭隂鏗何遜陳子¶