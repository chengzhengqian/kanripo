莫入紅塵去令人心力勞相爭兩蝸角所得一牛毛且¶
滅心中火休磨笑裏刀不如來飲酒穏卧醉醄醄¶
　不如來飲酒七首刪去三首深山也農夫也學仙也不可招¶
　之使還商人征夫雲路塵勞此當以酒招耳人言白詩平易¶
　相爭兩蝸角所得一牛毛豈不竒崛胸中所見高則下筆¶
　自高此又在乎涵養省悟之有得不得專求之文字間也¶
　　　把酒思閒事¶
把酒思閒事春愁誰最深乞錢覊客面落第舉人心月¶