　　　冬夜旅思　　　　　　　　　寇　準¶
年少嗟覊旅煙霄進未能江樓千里月雪屋一龕燈逺¶
信憑邊雁孤吟寄岳僧爐灰愁擁坐硯水半成冰¶
　讀此詩與晚唐人何異豈知其為宰相器乎三四悲¶
　壯五六自唐人翻出第二句見其進取之心焉¶
　　　暝　　　　　　　　　　　　梅堯臣¶
杳杳鐘初發昏昏户閉時巢禽投樹盡疲馬入城遲醉¶
唱眠茅屋燒光透槿籬荷鋤休帶月亭長豎毛眉¶