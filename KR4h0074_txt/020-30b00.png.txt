　和靖梅花七言律凡八首前輩以為孤山八梅胡澹¶
　菴嘗兩和之成十六首山谷謂水邉籬落忽横枝此¶
　一聨勝疎影暗香一聯疑歐公未然蓋山谷專論格¶
　歐公專取意味精神耳¶
　　　山園小梅¶
衆芳揺落獨暄妍占盡風情向小園疎影横斜水清淺¶
暗香浮動月黄昏霜禽欲下先偷眼粉蝶如知合斷魂¶
幸有微吟可相狎不須檀板共金樽¶