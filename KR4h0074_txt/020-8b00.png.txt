匝路亭亭豓非時裛裛香素娥唯與月青女不饒霜贈¶
逺虚盈手傷離適斷腸為誰成早秀不待作年芳¶
　義山之詩入宋流為崑體此謂梅花最宜月不畏霜¶
　耳添用素娥青女四字則謂月若私之而獨憐霜若¶
　挫之而莫屈者亦竒末句又似有所指云¶
　　　早梅　　　　　　　　　　　朱慶餘¶
天然根性異萬物盡難陪自古承春早嚴冬鬭雪開豓¶
寒宜雨露香冷隔塵埃堪把依松竹良圖一處栽¶