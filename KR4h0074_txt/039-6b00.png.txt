慿髙游目快遐瞻落日孤雲與水兼萬頃澤空供雪意¶
一枝梅笑破冬嚴擎蒼未減飛揚興引滿何辭斗石添¶
楊栁催春兼警客荒溝照影弄纎纎¶
從今羞復立功名鹵莽因循已半生心遣我愚應有謂¶
眼看人智亦何成夢為蝴蝶因觀化目送飛鴻謾寄情¶
堪笑妻兒懐土甚謫期未滿巳留行¶
　此三詩謫黄州時作消愁遣興順時達理引物觸類¶
　前輩多有之¶