南海春天外功曹幾月程峽雲籠樹小湖日落船明交¶
趾丹砂重韶州白葛輕幸君因估客時寄錦官城¶
　才大則氣盛此小詩八句若轉石下千仭山而細看¶
　只四十字非如他人補綴費力酸嘶破碎也¶
　　　送韋郎司直歸成都¶
竄身來蜀地同病得韋郎天下兵戈滿江邊歳月長别¶
筵花欲暮春日鬢俱蒼為問南溪竹抽梢合過牆¶
　一直説將去自然工宻起句如晚唐而亦作對尾句¶