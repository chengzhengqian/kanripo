歸夢不知山水長坐感嵗時歌慷慨起㸔天地色凄凉¶
鳴蟬更亂行人耳正抱踈桐葉半黄¶
　半山詩如此慷慨者少卻似江西人詩¶
　　　二十三日即事　　　　　　　張　耒¶
已逢嫵媚散花峽不怕艱危道士磯啼鳥似逢人勸酒¶
好山如為我開眉風標公子鷺得意䟦扈將軍風斂威¶
到舍將何作歸遺江山收得一囊詩¶
　此離黄州貶所作頗似去險即夷為喜耳¶