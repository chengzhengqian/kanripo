　　　涪城縣香積寺官閣　　　　　杜　甫¶
寺下春江深不流山腰官閣逈添愁含風翠壁孤雲細¶
背日丹楓萬木稠小院迴廊春寂寂浴鳬飛鷺晚悠悠¶
諸天合在藤蘿外昏黑應須到上頭¶
　老杜七言律晚唐人無之凡學詩五言律可晚唐只¶
　如七言律不可不老杜也¶
　　　留别公安太易沙門¶
隠居欲就廬山遠麗藻初逢休上人數問舟航留制作¶