　　　留别虞樞宻　　　　　　　　王　質¶
太倉宇宙久陳陳合與英豪共挽新脩造鳯樓須有手¶
住持烏寺可無人千官禮絶三司貴一士歸心萬國春¶
藉與八風吹六翮飛騰意度不無神¶
　劉後村續詩話云王質景文與王樞使公明詩云試¶
　看公出手毋謂我無人與虞丞相云寄身江漢歸無¶
　所開眼乾坤見有公甚雋快但下聯云脩造鳯樓須¶
　有手住持烏寺可無人幾於自鬻矣¶