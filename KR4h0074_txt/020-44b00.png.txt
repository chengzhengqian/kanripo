　婉而妙謂清溪照影雖若可恨然移此影落冨貴家¶
　酒杯中亦似未肯也¶
　　　和補之梅花　　　　　　　　廖正一¶
蕙蘭芳草久暌離偶洩春光此一枝自許輕盈羞粉白¶
何人閒麗得隣窺寒欺薄酒魂消夜月入重簾夢破時¶
幸有暗香襟袖暖江南歸信不應遲¶
　廖正一字明畧安陸人元祐中召試舘職見知東坡¶
　自號竹林居士有白雲集名亞四學士¶