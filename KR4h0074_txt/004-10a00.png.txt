　　　宣州二首　　　　　　　　　梅堯臣¶
北客多懐北庖羊舉玉巵吾鄉雖處逺佳味頗相宜沙¶
水馬蹄鱉雪天牛尾貍寄言京國下能有㡬人知¶
　宋詩與唐不異者梅都官堯臣為㝡此鱉貍一聫宣¶
　州風土歙州亦然髙廟嘗問歙味汪龍溪彥章舉此¶
　句以對今人能傳誦之而不知其為聖俞詩也¶
斫漆髙崕畔千筒不一盈野糧收橡子山屋照松眀只¶
見樹堪種曾無田可耕兒孫何所樂向此是平生¶