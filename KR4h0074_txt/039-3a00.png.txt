始知洛下分司坐一日安閒直萬金¶
權門要路足身災散地閒居少禍胎今日憐君嶺南去¶
當時笑我洛中來蟲全性命縁無毒木盡天年為不才¶
大抵吉㓙多自致李斯一去二疏囘¶
　　　九年十一月二十一日感事而作¶
禍福茫茫不可期大都早退似先知當君白首同歸日¶
是我青山獨徃時願索素琴應不敢憶牽黄犬定難追¶
麒麟作脯龍為醢何似泥中曳尾龜¶