　　　題省中院壁　　　　　　　　杜　甫¶
掖垣竹埤梧十尋洞門對雪常隂隂落花遊絲白日靜¶
鳴鳩乳燕青春深腐儒衰晚謬通籍退食遲囘違寸心¶
衮職曽無一字補許身愧比雙南金¶
　此篇八句俱拗而律吕鏗鏘試以微吟或以長歌其¶
　實文從字順也以下吳體皆然落花遊絲白日静鳴¶
　鳩乳燕青春深此等句法惟老杜多亦惟山谷后山¶
　多而簡齋亦然乃知江西詩𣲖非江西實皆學老杜¶