道為詩書重名因賦頌雄禮闈曾擢桂憲府舊(一作/近)乘¶
驄流水生涯盡浮雲世事空惟餘舊臺柏蕭瑟九原中¶
(此詩見郭知/達黄鶴本)¶
　　　哭孟郊　　　　　　　　　　賈　島¶
身死聲名在多應萬古傳寡妻無子息破宅帶林泉塚¶
近登山道詩隨過海船故人相弔後斜日下寒天¶
　凡哭友詩當極其哀彼生而榮者雖哀不宜過也如¶
　孟郊之死三四所道人忍聞乎併尾句味之至矣¶