　　　嶺梅　　　　　　　　　　　曾　幾¶
蠻烟無處洗梅蕋不勝清顧我已頭白見渠猶眼明折¶
來知韻勝落去得愁生坐入江南夢園林雪正晴¶
　此茶山將詣桂林時詩有二絶連此詩後云桂林梅¶
　花盛開有懷信守程伯禹故知之¶
　　　髙郵無梅求之於揚帥鄧直閣¶
送臘臘垂盡迎春春欲囘如何萬家縣不見一枝梅有¶
客幽尋去無人逺寄來揚州何遜在政用小詩催¶