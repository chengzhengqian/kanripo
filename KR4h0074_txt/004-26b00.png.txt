春風疑不到天涯二月山城未見花殘雪壓枝猶有橘¶
凍雷驚笋欲抽芽夜聞歸雁生鄉思病入新年感物華¶
曾是洛陽花下客野芳雖晚不須嗟¶
　此夷陵作歐公自謂得意盖春風疑不到天涯一句¶
　未見其妙若可驚異第二句云二月山城未見花即¶
　先問後答眀言其所謂也以後句句有味¶
　　　戱詠江南風土　　　　　　　黄庭堅¶
十月江南未得霜髙林殘水下寒塘飯香獵户分熊白¶