　　　荆州懐古　　　　　　　　　劉禹錫¶
南國山川舊帝畿宋䑓梁館尚依稀馬嘶古樹行人歇¶
麥秀空城澤雉飛風吹落葉填宫井火入荒陵化寶衣¶
徒使詞臣庾開府咸陽終日苦思歸¶
　　　松滋渡望峽中¶
渡頭輕雨灑寒梅雲際溶溶雪水來夢渚草長迷楚望¶
夷陵土黑有秦灰巴人淚應猿聲落蜀客船從鳥道囘¶
十二碧峰何處所永安宫外是荒䑓¶