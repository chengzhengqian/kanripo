對面故人風馬牛别後夢寒燈火夜歸來眼冷江湖秋¶
馮驩老大食不飽起視八荒提蒯緱¶
　謝幼槃之兄也此吳體¶
　　　飲酒示坐客　　　　　　　　謝　薖¶
身前不吝作蟲臂身後何須留豹皮劬勞母氏生育我¶
造物小兒經紀之牙籌在手彼為得塊石支頭吾所師¶
偶逢名酒輙徑醉兒童拍手云公癡¶
　臨川謝薖字㓜槃兄逸字無逸二人俱入江西詩𣲖¶