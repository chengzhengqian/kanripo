用不能行魯兩生此道古人如飲食後來竈婢或猜驚¶
子雲亦號知書者猶把商山作採榮¶
孔訓元無實對名只言為已與求人能知管仲不為諒¶
便識殷賢都是仁義利兩途消處長古今一理屈中伸¶
自從聖學寥寥後千百年誰信得真¶
别來歳月爾滔滔流落天涯忽此遭萬木辭榮秋意澹¶
百川歸壑岸容髙笑看海上兩蝸角閒秃山中千兎毫¶
若向顔曾得消息直須奴僕命離騷¶