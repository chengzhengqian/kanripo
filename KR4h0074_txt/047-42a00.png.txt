瘦顔諸骨現滿面雪毫垂坐石鳥疑死出門人謂癡照¶
身潭入楚浸影檜生隋太白曾經夏清風凉四肢¶
　坐石鳥疑死即與鹿嗅安禪石同意皆不如劉得仁¶
　螢入定僧衣為妙然用工刻苦不可不選以備旁攷¶
　　　題山寺　　　　　　　　　　寇　準¶
寺在猿啼外門開古澗涯山深微有徑樹老半無枝望¶
遠雲長暝談空日易移恐朝金馬去還失白蓮期¶
　冦公學晚唐詩尾句忽又似老杜¶