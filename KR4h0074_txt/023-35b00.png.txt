　　　題刑部李郎中山亭　　　　　秦韜玉¶
儂家雲水本相知每到髙齋强展眉痩竹嚲烟遮板閣¶
捲荷擎雨出盆池笑吟山色同欹枕閒背庭隂對覆棋¶
不是主人多野興肯開青眼重漁師¶
　中四句工尾句亦好¶
　　　僻居酬友人　　　　　　　　伍　喬¶
僻居惟愛近林泉幽徑閒園任蘚連向竹掩扉隨鶴息¶
就溪安石學僧禪古琴帶月音聲正山果經霜氣味全¶