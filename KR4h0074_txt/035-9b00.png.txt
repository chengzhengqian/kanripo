泉勢潺潺石縫來夜榻衾裯仙夢覺曉窻燈火佛書開¶
休官不久輕舟去喜過嚴陵舊釣臺¶
　清獻亦喜佛學故有第六句其人可敬不止於詩¶
　　　和稚子與諸生登北都城樓　　元章簡¶
朔風刮面歲華遒閒擁豐貂一倚樓四野凍雲隨地合¶
九河清浪着天流諸君畧住方乘興吾土雖非亦解憂¶
更得青衿賡雅唱連章彩筆鬬銀鈎¶
　五六用庾亮王粲語其佳如此¶