歸雲擁樹失山村衰年肺病惟髙枕絶塞愁時早閉門¶
不可久留豺虎亂南方實有未招魂¶
　想必先得三四故以返照命題翻字失字詩眼也¶
　　　和周亷彦　　　　　　　　　張　耒¶
天光不動晚雲垂芳草初長襯馬蹄新月已生飛鳥外¶
落霞更在夕陽西花開有客時攜酒門冷無車出畏泥¶
修褉洛濱期一醉天津春浪緑浮堤¶
　三四不見着力自然渾成¶