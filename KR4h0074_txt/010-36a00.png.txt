　　　春夏之交風日清美欣然有感¶
天遣殘年脱&KR0919;鞿功名不恨與心違緑陂細雨移秧罷¶
朱舫斜陽擘紙歸花市丹青賣團扇象牙刀尺製單衣¶
白頭曳杖人爭㸔共歎浮生七十稀¶
　擘紙二字本俗語放翁既用之即詩家例也¶
　　　病足累日不出菴門折花自娯¶
頻想園花照眼明蹣跚正廢下堂行擁衾又聴五更雨¶
屈指元無三日晴不奈病何抛酒醆麄知春在賴鶯聲¶