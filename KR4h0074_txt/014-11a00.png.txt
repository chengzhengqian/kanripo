芋火房隂處翛然類嬾殘雨欺梅影瘦風助竹聲寒擁¶
袂衣全薄哦詩字欲安兒童疑有雪頻起穴牕看¶
　予丁丑之冬在桐江賦雨夜雪意詩云洶湧風如戰¶
　蕭騷雨欲殘遥峰應有雪半夜不勝寒吾道孤燈在¶
　人寰幾枕安何當眩銀海清曉倚樓看魯齋趙君與¶
　東字賓暘和予此詩哦詩字欲安佳句也尾句亦活¶
　動勝予所倡賔暘嘉定十五年壬午生今年六十有¶
　二宗學上舍改官¶