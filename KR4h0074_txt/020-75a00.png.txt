　皆前人已曽道之句而律熟句輕頗亦自然亦不可¶
　弃也石屏小集詩百餘首趙嬾菴汝讜字蹈中所選¶
　也蹈中詩至中年不為律體獨喜為選體有三謝韋¶
　栁之風其所取石屛詩殆亦庶矣蹈中兄曰南塘汝¶
　談字履常詩文俱髙尤精四六䟦語頗亦不滿於石¶
　屛之詩一言以䔩之曰輕俗而已葢根本淺也今續¶
　集有詠梅投所知中四句云獨開殘臘與時背奄勝¶
　衆芳其格髙欲啟月宫休種桂如何仙苑只栽桃所¶