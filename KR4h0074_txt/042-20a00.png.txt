　　　寄長沙簿孫明逺　　　　　　楊　時¶
陽城衰晚拙催科闔寢空慚罪已多祭竈請隣君自適¶
載醪祛惑我誰過猗猗庭倚蘭堪佩寂寂門無雀可羅¶
歸去行尋溪上侣為投纓紱換漁簔¶
　楊公道學大儒詩其餘事此篇齊整元祐人句法也¶
　　　寄陳鼎　　　　　　　　　　張　耒¶
懶着青衫泥醉眠近來沽酒困無錢常憂送乏隣僧米¶
何啻寒無坐客氊直道謾慿詹尹卜浮生已付祖師禪¶