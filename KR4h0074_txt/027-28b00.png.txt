　以譬牡丹可耳兩篇各有一絶竒佳句圈者是也¶
　　　觀僧舍山茶　　　　　　　　王安中¶
山僧手種兩山茶㸔到婆娑鬢已華應為客懷驚嵗杪¶
先將春色照天涯綠裁犀甲層層葉紅染猩唇艷艷花¶
凍頰如丹相映渥不辭衝雨踏泥沙¶
　初寮王安中字履道附麗匪人入翰苑至右丞燕山¶
　帥其罪彌天所作四六一時稱雄當蘇學方以為禁¶
　而陰襲東坡步驟世人不悟也詩之應制者多為未¶