　　　送鮮于秘丞通判黔州¶
壺頭山下俗巴婦曲中聴汲井熬鹽白燒田種榖青巗¶
風來虎嘯江雨過龍腥事簡能談者揚雄所草經¶
　　　魯山山行¶
適與野情惬千山髙復低好峰隨處改幽徑獨行迷霜¶
落熊升樹林空鹿飲溪人家在何許雲外一聲雞¶
　王介甫㝡工唐體苦於對偶太精而不脫洒聖俞此¶
　詩尾句自然熊鹿一聫人皆稱其工然前聫尤幽而¶