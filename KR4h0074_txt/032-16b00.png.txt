　　　書憤　　　　　　　　　　　陸　游¶
白髪蕭蕭卧澤中秪憑天地鑒孤忠阨窮蘇武餐氈久¶
憂憤張巡嚼齒空細雨春蕪上林苑頺垣夜月洛陽宫¶
壯心未與年俱老死去猶能作鬼雄¶
鏡裏流年兩鬢殘寸心自許尚如丹衰遲罷試戎衣窄¶
悲憤猶爭寳劍寒遣戍十年臨滴博壯圖萬里戰臯蘭¶
關河自古無窮事誰料如今袖手㸔¶
　悲壯感慨不當徒以虚語視之¶