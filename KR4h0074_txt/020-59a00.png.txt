　　　奉和姚仲美臘梅　　　　　　趙　暘¶
陽和都未見芳菲初喜寒苞發故枝絶色夐無朱粉態¶
真香寧許燕鶯知凝愁金谷登樓日歛黛温泉賜浴時¶
冩作新聲傳玉笛誰人持向月中吹¶
　夐無朱粉態不朱不粉可見其為黄梅此句佳餘亦¶
　只賦得梅花耳趙暘字乂若其先本杭人徙鄭州及¶
　汴畢漸榜甲科靖康初左正言過江寓信州玉山章¶
　泉之曾祖也¶