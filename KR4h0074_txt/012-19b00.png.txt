　　　七月一日題終明府水樓¶
髙棟層軒已自凉秋風此日灑衣裳翛然欲下隂山雪¶
不去非無漢署香絶壁過雲開錦繡疎松隔水奏笙簧¶
㸔君宜着王喬履真賜還應出尚方¶
宓子彈琴宰邑日終軍棄繻英妙時承家節操尚不泯¶
為政風流今在兹可憐賓客盡傾葢何處老翁來賦詩¶
楚江巫峽半雲雨清簟疎簾㸔奕棋¶
　前詩人所不及後詩謂之呉體惟山谷能學而肖之¶