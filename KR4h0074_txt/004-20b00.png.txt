望海樓眀照曉霞䕶江堤白踏晴沙濤聲夜入伍員廟¶
栁色春藏蘇小家紅袖織綾誇柿蔕青旗沽酒趂梨花¶
誰開湖寺西南路草綠裙腰一道斜¶
　樂天守杭州以和適之趣處繁華子厚守栁州以愁¶
　苦之懐處荒寂情景異歡戚殊以樂天之二詩視子¶
　厚之五詩相去逺矣然子厚亦隘者也東坡謫黄謫¶
　惠謫儋耳無一言及於怨尤夷鄙是亦可以觀人焉¶
　　　以州宅誇於樂天　　　　　　元　稹¶