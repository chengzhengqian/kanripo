巖下多幽景且無塵事喧鐘聲晴徹郭山色曉當門深¶
洞通泉脈懸崖露樹根更期來此宿絶頂聽寒猿¶
　　　送皎師歸越　　　　　　　　林　逋¶
林間久離索忽忽望西陵静戸初聞叩歸舟又説登野¶
烟含樹色春浪叠沙稜幸謝雲門路同尋苦未能¶
　　　送思齊上人之宣城¶
林嶺藹春輝程程入翠微泉聲落坐石花氣上行衣詩¶
正情懐澹禪髙語論稀蕭閒水西寺駐錫莫忘歸¶