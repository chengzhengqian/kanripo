　　　同崔員外秋宵寓直　　　　　王　維¶
建禮髙秋夜承明候曉過九門寒漏徹萬井曙鐘多月¶
迥藏珠斗雲消出絳河更慚衰朽質南陌共鳴珂¶
　蔡質漢官典職曰尚書郎晝夜更直五日於建禮門¶
　外承明者殿廬也珂石次玉瑪瑙色白如雪或云螺¶
　屬生海中通典老鷗入海為玳可作馬勒謂之珂唐¶
　儀衞志一品至五品官有象輅革輅木輅軺車三品¶
　以上珂九子四品七子五品五子車輅藏於太僕制¶