小孤洲北浦雲邊二女明糚共儼然野廟向江春寂寂¶
古碑無字草芊芊東風近墓吹芳芷落日深山哭杜鵑¶
猶似含嚬望巡狩九疑如黛隔湘川¶
　第六句好¶
　　　春日拜壠經田家　　　　　　梅堯臣¶
田家春作日日近丹杏破萼塲圃頭南嶺禽過北嶺呌¶
髙田水入低田流桑芽將綻霧露裛蠶子未浴箱筐收¶
今我還朝固不逺紫宸已夢瞻珠旈¶