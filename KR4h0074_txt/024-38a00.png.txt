　　　送龔鼎臣諌議移守青州　　　蘇　轍¶
稷下諸公今幾人三為諌議髪如銀梁王宫殿歸留鑰¶
尚父山河屬老臣沂水絃歌重曾㸃菑川故舊識平津¶
過家定有金錢費千里争看衣錦身¶
西山負海古諸侯信美東南第一州勝槩未容秦地險¶
竒花僅比雒城優新絲出盎冬裘易貢棗登塲歳事休¶
鈴閣虚閒官釀熟應容將佐得遨遊¶
　周益公嘗問陸放翁以作詩之法放翁對以宜讀蘇¶