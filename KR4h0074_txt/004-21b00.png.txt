　微之誇州宅蓬萊閣所以名亦自此始二公前貶九¶
　江忠州江陵通州徃來詩不勝其酸楚至此乃不勝¶
　其誇耀亦一時風俗之弊只知作詩不知其有失也¶
　　　郡中有懐寄上睦州員外十三兄¶
　　　　　　　　　　　　　　　　邢　羣¶
城枕溪流淺更斜麗譙連帶邑人家經冬野菜青青色¶
未臘山梅樹樹花雖免瘴雲生嶺上永無京信到天涯¶
如今嵗晏從羇滯心喜彈冠事不賒¶