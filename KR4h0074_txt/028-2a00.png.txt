　　　重過昭陵　　　　　　　　　杜　甫¶
草昧英雄起謳歌厯數歸風塵三尺劍社稷一戎衣翼¶
亮貞文徳丕承戢武威聖圖天廣大宗祀日光輝陵寢¶
盤空曲熊羆守翠微再窺松栢路還見五雲飛¶
　老杜先有行次昭陵五言唐律首云舊俗疲庸主羣¶
　雄問獨夫䜟歸龍鳳質威定虎狼都又云文物多師¶
　古朝廷半老儒可謂善頌唐太宗以多不選此篇前¶
　八句字字佳¶