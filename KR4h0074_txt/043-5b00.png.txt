　　　送客南遷　　　　　　　　　白居易¶
我說南中事君應不願聽曽經身困苦不覺語丁寧燒¶
處愁雲夢波時憶洞庭春畬煙勃勃秋瘴霧㝠㝠蚊蚋¶
經冬活魚龍欲雨腥水蟲能射影山鬼解藏形穴掉巴¶
蛇尾林飄鴆鳥鴒颶風千里黒䕭草四時青客似驚弦¶
雁舟如委浪萍誰人勸言笑何計慰漂零慎勿琴離膝¶
長須酒滿瓶大都從此去宜醉不宜醒¶
　樂天一貶江州司馬移忠州刺史後歸朝為中書舎¶