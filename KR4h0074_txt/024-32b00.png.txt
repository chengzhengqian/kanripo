料錢多少敵尚書祗携美酒為行伴唯作新詩趂下車¶
自有鐵牛無詠者料君投刄必應虚¶
　第二句詩句之有關鍵者尾句方見得是陜府也¶
　　　長樂亭留别¶
㶚滻風煙函谷路曾經幾度别長安昔時蹙促為遷客¶
今日從容自去官優詔幸分四皓秩祖筵慚繼二疏歡¶
塵纓世網重重縛廻顧方知出得難¶
　樂天以刑部侍郎除太子賓客分司東都作此詩别¶