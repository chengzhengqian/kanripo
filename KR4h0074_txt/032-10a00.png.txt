四海十年不解兵犬戎也復臨咸京失道非關出襄野¶
揚鞭忽是過湖城豺狼塞路人斷絶烽火照夜屍縱横¶
天子亦應厭奔走羣公固合思昇平但恐誅求不改轍¶
聞道嬖孽能全生江邊老翁錯料事眼暗不見風塵清¶
　此亦所謂吳體拗字天寳十四年乙未祿山反至永¶
　泰元年乙巳恰十一年犬戎也復臨咸京謂前年癸¶
　卯吐蕃入長安代宗出奔也詩意曲折誅求不改嬖¶
　孽全生此禍亂未巳之兆¶