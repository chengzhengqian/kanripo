淮上東來雙鯉魚巧將詩信渡江湖細看落墨皆松瘦¶
想見掀髯正鶴孤烈士家風安用此書生習氣未能無¶
莫因老驥思千里醉後哀歌缺唾壺¶
　坡詩亦足敵景文三四勁健五六言景文家世壯烈¶
　而能詩氣象嵂屼未易攀也¶
　　　賈麟自睦來杭復將如蘇戲贈短句¶
　　　　　　　　　　　　　　　　强　至¶
春風那解繫狂游朝醉桐江暮栁洲大手千篇隨地掃¶