　　　次韻陪駕觀燈¶
繡節含風下玉除宫商挾奏斐然殊福祥周室流為火¶
恩澤堯樽散在衢伏枕但能知廣樂揮毫何以報眀珠¶
但留巾篋歸田日追詠公歡毎自娱¶
　　　謁曽魯公¶
翊戴三朝冕有蟬歸榮今作地行僊且開京洛蕭何第¶
未泛江湖范蠡船老景已憐周吕尚慶門方似漢韋賢¶
一觴豈足為公夀願賦長鯨吸百川¶