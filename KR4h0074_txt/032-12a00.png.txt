　韓偓字致光當崔𦙍朱全忠表裏亂國獨守臣節不¶
　變寧不為相而在翰苑無俸竟忤全忠貶濮州司馬¶
　事見本傳所謂報國危曽捋虎鬚非虚語也王荆公¶
　選唐詩多取之詩律精確¶
　　　亂後春日途經野塘¶
世亂他鄉見落梅野塘晴暖獨徘徊船衝水鳥飛還住¶
袖拂楊花去又來季重舊游多䘮逝子山新賦亦悲哀¶
眼㸔朝市成陵谷始信昆明是刼灰¶