公蒼玉佩天子翠雲裘同舍晨趍侍胡為淹此留¶
　　　春夜喜雨¶
好雨知時節當春乃發生隨風潛入夜潤物細無聲野¶
徑雲俱黒江船火獨明曉看紅濕處花重錦官城¶
　紅濕二字或謂惟海棠可當此詩絶唱¶
　　　對雨書懷走邀許主簿¶
東嶽雲峰起溶溶滿太虚震雷翻幕燕驟雨落河魚座¶
對賢人酒門聽長者車相邀愧泥濘騎馬到堦除¶