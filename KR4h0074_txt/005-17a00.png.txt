　公詩僅得五首秘書省三挽汪聖錫二如福州城樓¶
　五言詩亦佳有云棊聲傳下界雁影沒長空島嶼秋¶
　江裏樓䑓海氣中盖少作也¶
　　　賀車駕幸秘書省二首¶
麟䑓髙栁識琱輿共記中興幸省初黄道再傳天子蹕¶
青編重入史臣書需雲下際君恩盛晨露髙張樂節舒¶
若寫鴻猷參大雅定非周鼔頌畋漁¶
　畋漁善用韻¶