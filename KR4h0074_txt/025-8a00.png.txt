　　　暮歸¶
霜寒碧梧白鶴棲城上擊柝復烏啼客子入門月皎皎¶
誰家搗練風凄凄南渡桂水闕舟楫北歸秦川多鼓鞞¶
年過半百不稱意明日看雲還杖藜¶
　　　早秋苦熱堆案相仍¶
七月六日苦炎蒸對食暫餐還不能毎愁夜中自足蝎¶
况乃秋後轉多蠅束帶發狂欲大呌簿書何急來相仍¶
南望青松架短壑安得赤脚踏層冰¶