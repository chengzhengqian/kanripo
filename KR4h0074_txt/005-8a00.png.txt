海内承風誰不勸何須躬藉與躬桑¶
　此甲辰治平元年英宗出郊時詩昇平之象可掬魏¶
　公為太平宰相無愧矣時耕者叱牛聲甚厲駕前衞¶
　士咸以為笑公亦以詩紀之也¶
　　　駕幸金眀池¶
西池風景出塵寰春豫方乗禁坐閒庶俗一令趨夀域¶
從官齊許燕蓬山樓䑓金碧交輝外舟楫笙歌浩渺間¶
與衆盡歡宫漏促萬花香裏屬車還¶