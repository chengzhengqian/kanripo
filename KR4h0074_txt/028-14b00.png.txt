風入旌旗撼曉光兩塋親展喜非常濃陰蔽野瞻喬木¶
逸勢横天認太行自歎重茵寧及養縱垂三組敢誇鄉¶
路人或指榮雖甚明哲何如漢子房¶
　三四下一句壯甚¶
　　　秋風赴先塋馬上¶
暫趨先壠弭旗旄因卹吾民穡事勞穀實已傷嗟嵗廪¶
麥根雖立望春膏林疎山骨清彌瘦天濶詩魂病亦豪¶
田舍罕逢車騎過聚門村婦擁兒曹¶