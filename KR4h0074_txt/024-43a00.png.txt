　　　送曹子方赴福建運判¶
平生鄴下曹公子家世風流合有文横槊尚傳瞞相國¶
紫髯不是畫將軍詔書寛大民何怨刺史威嚴吏合勤¶
好作楚詞更下里雲中一降武夷君¶
　曹輔子方亦詩豪也與文潛考試有同文倡和此詩¶
　三四用其姓事尤切¶
　　　送畢平仲西上(畢字夷直庚午/五月歴陽賦)　賀　鑄¶
吟鞭西指鳳皇州好趂華年訪昔遊新様春衫裁白紵¶