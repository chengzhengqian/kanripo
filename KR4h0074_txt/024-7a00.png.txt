　　　奉濟驛重送嚴公¶
逺送從此别青山空復情幾時杯重把昨夜月同行列¶
郡謳歌惜三朝出入榮江村獨歸處寂寞養殘生¶
　此知已之别也逺送從此别此一句極酸楚未句尤¶
　覺徬徨無依後嚴武再帥蜀卒於位公遂去蜀云¶
　　　泛江送客¶
二月頻送客東津江欲平烟花山際重舟楫浪前輕淚¶
逐勸杯落愁連吹笛生離筵不隔日那得易為情¶