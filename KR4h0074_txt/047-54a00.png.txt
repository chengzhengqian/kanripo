訪烟村遠禪依竹寺深祗應風雅道相府是知音¶
　　　郊居吟　　　　　　　　　　僧行肇¶
静室簾孤捲幽光墜露多徑寒杉影轉窗晚雪聲過茗¶
味沙泉合罏香竹靄和遥懐起深(一作/風雨)夕舊寺隔滄波¶
　行肇九僧之四此首中四句工不但一聯¶
　　　酬贈夢真上人¶
禪舍因吟往晴來坐徹宵春通三徑晚家别九江遥巢¶
重禽初宿窗明葉旋飄住期應未定謝守有詩招(青社/凌使)¶