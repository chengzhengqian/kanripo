蕪音逢節佐賓罍屬和當筵盡雅才銅鉢一聲詩已就¶
金鈴千朶菊爭開月明正有抽毫樂夜永何妨秉燭回¶
無酒可嗤彭澤令東籬空望白衣來¶
　　　王龜齡王嘉叟木藴之同過小園用郡圃植花¶
　　　韻　　　　　　　　　　　　洪邁¶
節到中和暖尚賖東風隨處起芳華自慚翳翳松三逕¶
相對蕭蕭馬五花老去醉鄉為日月年來痼疾在煙霞¶
午橋别墅歸公手早定淮西取白麻¶