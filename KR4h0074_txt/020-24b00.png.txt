雪後半横枝溪邊一帶籬春從窮臘透香報老夫知淡¶
月弄疎影嫩寒含令姿天涯值西子牢落慰吾思¶
慇懃天女供那復一塵生質淡全身白香寒到骨清常¶
留雪中看遮莫鬢邉横萬古月宫桂猶吾異姓兄¶
古蘚䕶疎枝幽花發短籬唯宜霜月照莫遣雪風知數¶
㸃玲瓏玉三生灑落姿自從窗外見風味至今思¶
玉肌元不粟未怕夜寒生雪裏孤花發山中一段清㡬¶
囘和月㸔獨立到參横不傍人籬落誰呼石作兄¶