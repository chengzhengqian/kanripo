　牧之長安六詩於五詩之末各寓閑中自靜之意獨¶
　此詩前誇形勢後敘侈麗亦足以形容天府之盛故¶
　取之五詩内如韓嫣金丸莎覆綠許公韉汗杏妝紅¶
　投釣謝家池正雨醉吟隋寺日沉鐘白鹿源頭回獵¶
　騎紫雲樓下醉江花又街西長句云遊騎偶同人鬭¶
　酒名園相倚杏交花皆艶冶而不流當其時郊島元¶
　白下世之後張祜趙嘏諸人皆不及牧之盖頗能用¶
　老杜句律自為翹楚不卑卑於晚唐之酸楚凑砌也¶