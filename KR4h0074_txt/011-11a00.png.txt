不是尚書期不顧山隂野雪興難乗¶
　末句即今人所謂打諢也夏日詩最難得好句若老¶
　杜長夏江邨事事幽已選入郊野類惟此一首云¶
　　　途中盛夏　　　　　　　　　丁　謂¶
山木無隂驛路長海風吹熱透蕉裳渇思西漢金莖露¶
困憶南朝石步廊江上綸竿輸散誕林間冠褐負清凉¶
下程欲選披襟處滿眼赬桐與佛桑¶
　此福建道中事崑體三四工¶