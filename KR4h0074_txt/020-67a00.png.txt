瘦影扶踈竹外邨水部未妨時遣興玉妃誰復與招魂¶
天寒好伴羅浮醉明月清風許重論¶
　　　梅花¶
竹外籬邊一樹斜可憐芳意自萌芽也知春到先舒蘂¶
又被寒欺不放花索笑㡬回驚嵗晚相思一夜繞天涯¶
直須待得垂垂發踏月相㩦過酒家¶
冷蕋疎枝半不禁眼看芳信日駸駸雪霜不管朝天靣¶
風月能知匪石心望逺可無南北使客愁空費短長吟¶