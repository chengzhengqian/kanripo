水路東連楚人煙北接巴山光圍一郡江月照千家庭¶
樹純栽橘園畦半種茶夢魂知憶處無夜不京華¶
　知嘉州所作岑後竟不能入長安卒於蜀其節義有¶
　可稱者¶
　　　宿岐州北郭嚴給事别業¶
郭外山色暝主人林館秋疎鐘入卧内片月到床頭遥¶
夜惜已半清言殊未休君雖仕青瑣心不忘滄洲¶
　仕宦而常欲退者必吉人尾句不急而有味¶