想像滄波去濯纓已識古今無得喪直須彼我不將迎¶
囅然一笑呼歸騎聊更飛毫戲友生(囅丑展丑忍二/切囅然笑貌)¶
　　　雨餘¶
雨餘宫闕映秋旻漠漠槐花水上新夜有蝭蟧催節物¶
朝無沆瀣助精神形如槁木聊依世名若浮煙底徇人¶
莫笑長吟銷短景故園囘首隔參辰(蝭蟧蟬也/下力么切)¶
　　　得雨¶
青天赤日水如湯車馬飛塵百尺長望嵗人人憂旱魃¶