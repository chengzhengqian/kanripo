倦榻呻吟毎自哀占蓍來吉出餘災自能洗硯拂書几¶
時亦折花尋酒杯久類寒蛟潛岫穴忽如老馬噴風埃¶
霜晴爛熳東窻日一笑山坡訪早梅¶
　此亦慶元四年戉午時詩¶
　　　五月初病體覺愈輕偶書¶
世事紛紛了不知又逢乳燕麥秋時經年謝客常因醉¶
三日無詩自怪衰乗雨旋移西崦藥留燈自覆北窻棋¶
但將生死俱拈起造物從來是小兒¶