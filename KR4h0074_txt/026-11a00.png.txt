　　　次韻春懷　　　　　　　　　陳師道¶
老形已具臂膝痛春事無多櫻笋來敗絮不温生蟣蝨¶
大杯覆酒着塵埃衰年此日仍為客舊國當時只廢臺¶
河嶺尚堪供極目少年為句未須哀¶
　后山詩痩鉄屈蟠海底珊瑚枝不足以喻其深勁老¶
　形已具臂膝痛身欲老也春事無多櫻笋來春欲盡¶
　也前輩詩中千百人無后山此二句以一句情對一¶
　句景輕重彼我沉着深鬱中有無窮之味是為變體¶