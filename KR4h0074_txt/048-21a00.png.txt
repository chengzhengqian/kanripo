　　　湖上遇道翁乃峽中舊所識也　陸　游¶
大罵長歌儘放顛時時一語却超然掃空百局無棊敵¶
倒盡千鍾是酒仙巴峽相逢如昨日山隂重見亦前緣¶
細思合辱先生友五十年來不負天¶
　　　贈道流¶
煙雲深處作生涯回首人間歲月賖留得朱顔慿綠酒¶
掃空白髪賴丹砂七絃指下泠泠久雙袖風中獵獵斜¶
他日相尋不知處㑹從漁父問桃花¶