瘴雨蠻煙此後稀童山亦與借餘輝爭㸔狂穉相呼喚¶
下啄饑烏自匹妃苦乏貂裘堪夜永喜無蝝子着冬饑¶
興來那向(一作/况)山隂客為我扁舟倚石磯¶
　　　冬晴日得閒游偶作　　　　　陸　游¶
不用清歌素與蠻閒愁已自解連環閏年春近梅差早¶
澤國風和雪尚慳詩思長橋蹇驢上棋聲流水古松間¶
牋天有事君知否止乞柴荆到死閒¶
　五六天成¶