　　　同白二十二贈王山人　　　　劉禹錫¶
愛名之世忘名客多事之時無事身古老相傳見來久¶
歲年雖變貎長新飛章上達三清路受籙平交五嶽神¶
笑聽鼕鼕朝暮鼔只能催得市朝人¶
　劉公詩才讀即髙似他人渾若天成¶
　　　贈東嶽張煉師¶
東嶽真人張煉師髙情雅淡世間稀堪為烈女書青簡¶
久事元君住翠微金縷機中抛錦字玉清壇上着霓衣¶