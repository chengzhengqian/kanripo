　　　贈别鄭鍊赴襄陽(峨嵋杜所留/峴首鄭所赴)¶
戎馬交馳際柴門老病身把君詩過日念此别驚神地¶
濶峨眉晚天髙峴首春為於耆舊内試覔姓龎人¶
　鄭鍊葢能詩者而其詩不傳三四悲哀而新異五六¶
　工甚此等詩可學也¶
　　　贈别何邕¶
生死論交地何由見一人悲君隨燕雀薄宦走風塵綿¶
谷元通漢沱江不向秦五陵花滿眼傳語故鄉春¶