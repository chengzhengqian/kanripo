　　　次韻劉燾撫勾蜜漬荔枝¶
時新滿座聞名字别久何人記色香葉似楊梅蒸霧雨¶
花如盧橘傲風霜每憐蓴菜下鹽䜴肯與蒲萄壓酒漿¶
回首驚塵巻飛雪詩情真合與君嘗¶
　坡公蜜荔枝詩押刑字太險惟此詩最穩¶
　　　開元寺山茶¶
長明燈下石䦨干長共松杉鬬嵗寒葉厚有稜犀甲健¶
花深少態鶴頭丹久陪方丈曼陀雨羞對先生苜蓿盤¶