　　　村居　　　　　　　　　　　陳傅良¶
業已將身落耦耕時於觀物悟浮生擇棲未定鳥離立¶
避礙已通魚並行野老窺巢占太歳牧童敲角報殘更¶
絶勝倚市看郵置客至還無菜甲羔¶
　　　閒詠　　　　　　　　　　　姜特立¶
坐叨厚廪飲醇醪不押文書不坐曹撿㸃園花為日課¶
裒尋詩草計年勞仍将書冊供慵卧時喚盃盤佐老饕¶
感激大恩何以報惟祈聖壽與天高¶