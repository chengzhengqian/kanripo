是又徧訪郡之儒者因得各家所藏抄本讀之亦率多¶
殘缺脫落得此遺彼遂㑹取諸本通參訂之舛訛者是¶
正圈點一依先本為定然後是編始獲復全而虛谷編¶
選之志亦庶㡬其不終泯嗟夫以定宇去虛谷時猶未¶
逺而是編已不可得其全矣今一旦得之又何其幸耶¶
先生自序謂詩之精者為律今觀其所選之精嚴所評¶
之當切涵泳而雋永之古人作詩之法詎復有餘藴哉¶
誠所謂律髓也故不敢私之於己敬夀諸梓以廣其傳¶