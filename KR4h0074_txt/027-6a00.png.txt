　老杜云誰憐一片影相失萬重雲此云暮雨相呼疾¶
　寒塘欲下遲亦有味而不及老杜之萬鈞力也為江¶
　湖孤客者當以此尾句觀之¶
　　　杜中丞書院新移小竹　　　　王　建¶
此地本無竹逺從山寺移經年求養法隔日記澆時嫩¶
綠長新葉殘黄收故枝色經寒不動聲與靜相宜愛䕶¶
出常數稀稠㸔自知貧家緣未有客散獨行遲¶
　所㸃兩聨甚佳¶