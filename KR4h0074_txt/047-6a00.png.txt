　牕中林外四字一了數千里佳甚¶
　　　題融公蘭若　　　　　　　　孟浩然¶
精舍買金開流泉遶砌迴芰荷薰講席松栢映香臺法¶
雨晴飛去天花書下來談𤣥殊未已歸騎夕陽催¶
　　　陪姚使君題惠上人房¶
帶雪梅初暖含煙栁尚青來窺童子偈得聽法王經㑹¶
裏知無我觀空厭有形迷心應覺悟客思未遑寧¶
　浩然于佛法亦深有所得此篇五六語意明白無礙¶