種藥高僧寄玉芝午枕聽兒哦舊句晚窗留客弄殘棋¶
登庸䇿免多新報老子癡頑總不知¶
　慶元乙卯寧宗新元除罷史可考也¶
　　　小築¶
放翁小築寄江郊屋破隨時旋補茅暮看白煙横水際¶
曉聽清露滴林梢生來不啜猩猩酒老去那營燕燕巢¶
目斷鹿門三太息龎公千載可論交¶
　猩猩酒燕燕巢公兩用之誠為佳句¶