老來懶去渾無緒奈此南枝索苦吟¶
絶豔元非着粉團眞香亦不在鬚端何曾天上氷玉質¶
却怕人間霜雪寒枝似去年仍轉瘦花於來嵗定誰看¶
老夫官滿梅應熟齒軟猶禁半㸃酸¶
揀得疎花折得囘銀瓶氷水養教開忽然燈下數枝影¶
喚作窗前一樹梅嵗律又殘還見此我頭自白不須催¶
相看姑置人間事嚼玉餐香嚥一杯¶
　此見荆溪集知常州時作梅詩難矣瘦健清洒如此¶