　　　送謝夷甫宰鄮縣　　　　　　戴叔倫¶
君去方為縣兵戈尚未消邑中殘老小亂後少官僚廨¶
宇經山火公田没海潮到時應變俗新政滿餘姚¶
　髙仲武中興間氣集謂叔倫詩骨氣稍軟然此詩五¶
　六佳¶
　　　送溧水唐明府　　　　　　　韋應物¶
三為百里宰已過十餘年祇歎官如舊旋聞邑屢遷魚¶
鹽瀕海利薑柘傍湖田到此安民俗琴堂又晏然¶