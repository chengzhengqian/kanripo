何處難忘酒青門送别多斂襟收涕淚蹴馬聽笙歌煙¶
樹㶚陵岸風塵長樂坡此時無一盞爭奈去留何¶
何處難忘酒逐臣歸故園赦書逢驛騎賀客出都門半¶
面瘴煙色滿衫鄉淚痕此時無一盞何處可招魂¶
　七首内三首以士人及第少年春夜軍功建旄而飲¶
　今刪之何則得志之人能不汨于酒則人品高矣所¶
　取四首以逆旅窮交老境寒病都門送别逐臣遇赦¶
　而飲此則不能忘情于酒者人情之常也鬢為愁先白¶