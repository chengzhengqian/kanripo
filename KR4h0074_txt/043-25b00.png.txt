　王盧溪先生諱庭珪字民瞻廬陵人政和八年登第¶
　調茶陵丞以上官不合去隱盧溪者五十年紹興八¶
　年戉午十一月編脩胡公銓字邦衡以和議奏封事¶
　乞斬王倫秦檜孫近黜十一年謫新州盧溪作是詩¶
　送之同邑人歐陽炎識遣其里人匡求告詩謗訕送¶
　虎獄送勘盧溪引咎追官送辰州編管時年七十矣¶
　檜殂得歸孝廟立召除國子監簿再召除直敷文閣¶
　時年九十餘有盧溪詩集傳於世楊誠齋作序(盧一/作瀘)¶