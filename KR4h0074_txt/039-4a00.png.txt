贈君一法決狐疑不用鑽龜與祝蓍試玉要燒三日滿¶
辨材須待七年期周公恐懼流言後王莽謙恭下士時¶
向使當時身便死一生真偽復誰知¶
誰家第宅成還破何處親賓哭復歌昨日屋頭堪炙手¶
今朝門外好張羅北邙未審留閒地東海何曽有定波¶
莫笑賤貧誇富貴共成枯骨兩如何¶
泰山不要欺毫末顔子無心羨老彭松樹千年終是朽¶
槿花一夕自為榮何須戀世常憂死亦莫嫌身漫厭生¶