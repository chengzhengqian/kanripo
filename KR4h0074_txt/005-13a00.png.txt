　　　金明池　　　　　　　　　　王安國¶
霓旌逺逺拂樓船滿地春風錦繡筵三島路深浮閬苑¶
九霞觴滿奏鈞天仗歸金闕浮雲外人望池臺落日邊¶
㝡引平生江海趣波瀾一段草如煙¶
　　　上元從駕至集禧觀次沖卿韻　王安石¶
昭陵持槖從游人更見熙寜第四春寶扇初開移玉座¶
華燈錯出映朱塵樓前時看新歌舞仗外還如舊徼廵¶
投老逢時追徃事却含愁思度天津¶