　韻下有呈晏元獻臘藥臘酒臘脯臘笋詩云¶
　　　臘日二首　　　　　　　　　張　耒¶
臘日開門雪滿山愁隂短景嵗時闌江梅飄落香元在¶
汀雁飛鳴意已還佳節再逢身且健一樽相屬鬢生斑¶
明光起草真榮事寂寂衡門我且閑¶
異鄉懷舊人千里勝日難忘酒一杯不恨北風催短景¶
最憐殘雪冷疎梅江邊寒色雁催盡天上春光斗挹回¶
獨我呼兒賸丸藥微功聊取助衰骸¶