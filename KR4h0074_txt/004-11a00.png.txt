　所尤長也栁惲詩汀洲采白蘋日落江南春¶
　　　餘姚陳寺丞¶
試邑來勾越風煙復上游江潮自迎客山月亦随舟海¶
貨通閭市魚歌入縣樓絃琴無外事坐見浦帆收¶
　聖俞此詩全不似宋人詩張籍劉長卿不能及也¶
　　　送晁質夫太丞知深州¶
蕪蔞問古亭春入饒陽城豆粥君王逺壺漿刺史迎地¶
凉宜牧馬塞近慣調兵為寄井泉石老來思目眀¶