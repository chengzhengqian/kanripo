水生㸔欲到垂楊鸎邊日暖如人語草際風光作藥香¶
疑此江頭有佳句為君尋取却茫茫¶
　此詩句句工緻水生㸔欲到垂楊絶竒尾句即簡齋¶
　所謂忽有好詩生眼底安排句法已難尋也¶
　　　春近　　　　　　　　　　　陸　游¶
短褐枯笻老病身龍鍾也復喜新春已知不解多年住¶
且作都無一事人簷角鳥聲呼醉夢室中花氣襲衣巾¶
朝來更有欣然處一筯山蔬勝八珍¶