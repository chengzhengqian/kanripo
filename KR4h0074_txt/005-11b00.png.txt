越州太守何瀟灑應為能吟住集僊雪急紫濛催玉勒¶
(公奉使方歸紫/濛北中館名也)日長青瑣聴薰絃一時冠盖傾離席半¶
醉珠璣落彩牋自恨君恩渾未報五湖終負釣魚船¶
　紫濛二字甚新人所未用亦所未知¶
　　　寄程公闢¶
念昔都門手一攜春禽㡬向苧蘿啼夢回金殿風光别¶
吟到銀河月影低舞急錦腰迎十八酒酣金盞照東西¶
何時得遂扁舟去雪棹同君泛剡溪¶