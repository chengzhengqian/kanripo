　　　閬州别房太尉墓¶
他鄉復行役駐馬别孤墳近淚無乾土低空有斷雲對¶
碁陪謝傅把劍覔徐君惟見林花落鶯啼送客聞¶
　少陵因救房公琯而去諫職閬州别墓足見少陵於¶
　交誼不薄也第一句是十分好他鄉已為客矣於客¶
　之中又復行役則愈客愈逺此句中折旋法也近淚¶
　無乾土尤佳淚一作哭可謂痛之至而哭之多矣對¶
　碁把劍一聨一指生前房公之待少陵為何如一指¶