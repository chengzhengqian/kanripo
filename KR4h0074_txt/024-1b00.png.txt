金天方肅殺白露始專征王師非樂戰之子慎佳兵海¶
氣侵南部邊風掃北平莫賣盧龍塞歸邀麟閣名¶
　平仄不粘唐人多有此體陳子昂才高於沈佺期宋¶
　之問惟杜審言可相對此四人唐律在老杜以前所¶
　謂律體之祖也¶
　　　送魏大從軍¶
匈奴猶未滅魏絳復從戎悵别三河道言追六郡雄雁¶
山横岱北狐塞接雲中勿使燕然上獨有漢臣功¶