　　五言(十首/)¶
　　　上已日徐司録林園宴集　　　杜　甫¶
鬂毛垂領白花蘂亞枝紅欹倒衰年廢招尋令節同薄¶
衣臨積水吹面受和風有喜留攀桂無勞問轉蓬¶
　鬂毛垂領白言我之形容情也花蘂亞枝紅言彼之¶
　物色景也既如此開劈下面似乎難繼却再着一句¶
　應上句形容其老為可憐又着一句言不孤物色之¶
　意然後五六一聨皆是以情穿景然結句亦不弱也¶