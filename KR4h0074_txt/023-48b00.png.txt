　　　戲詠閒適¶
涉世心知百不能閉門懶出病相仍簞瓢味美如烹鼎¶
鄰曲人淳似結繩半夥鴉殘牆外杏一枝鵲□澗邊藤¶
蕭然掃盡彈冠興敢為詩情望武陵¶
　　　閒中頗自適戲書示客¶
髪猶半黒臉常紅老健應無似放翁烹野八珍邀父老¶
燒窮四和伴兒童(野八珍見王履道詩/世又有窮四和香法)剪紗新製簪花¶
㡌乞竹寛編養鶴籠巢許䕫龍竟誰是請君下語勿匆¶