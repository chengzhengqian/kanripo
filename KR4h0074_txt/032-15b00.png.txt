廟堂此日無遺䇿可是憂時獨草萊¶
　忠憤至矣五六尤精命意尤切○屏山又有汴京紀¶
　事絶句二十首今書四首於此○空嗟覆鼎誤前朝¶
　骨朽人間罵未消夜月池臺王傅宅春風楊柳相公¶
　橋○萬炬銀花錦綉圍景龍門外軟紅飛凄凉但有¶
　雲頭月曽照當時步輦歸○梁園歌舞足風流美酒¶
　如刀解斷(音/短)愁憶得少年多樂事夜深燈火上樊樓¶
　○輦轂繁華事可傷師師垂老過湖湘縷衣檀板無¶