錫谷寒泉雙玉瓶故人捐恵意非輕疾風驟雨湯聲作¶
淡月疎星茗事成新嵗綱頭須擊拂舊時水遞費經營¶
銀鈎蠆尾増竒麗併得晴窗兩眼明¶
　　　逮子得龍團勝雪茶兩胯以歸予其直萬錢云¶
移人尤物衆談誇持以趨庭意可嘉鮭菜自無三九種¶
龍團空取十千茶烹嘗便恐成災怪把玩那能定等差¶
賴有前賢小團例一囊深貯只傳家¶
　茶山嗜茶茶詩無一篇不清峭有竒骨¶