　　　東郊别業　　　　　　　　　耿　湋¶
東臯占薄田耕種過餘年䕶藥栽山棘澆蔬引竹泉晚¶
雷期稔歳重霧報晴天若問幽人意思齊沮溺賢¶
　中四句皆工后聨尤新¶
　　　題馬儒乂石門山居　　　　　顧非熊¶
尋君石門隱山近漸無青鹿迹入柴户樹身穿草亭雲¶
低收藥徑苔惹取泉瓶此地客難到夜琴誰共聽¶
　顧况之子其詩工甚三四竒矣第六句小巧中有味¶