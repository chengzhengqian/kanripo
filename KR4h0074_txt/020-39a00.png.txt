醉筆題詩紫界牆梅花零落撲衣裳天香又雜杯中淥¶
春色還驚鬢上蒼渉世何妨為白璧流年未抵熟黄糧¶
一吟起我生平志今古冥㝠出處忘¶
　二詩俱豪¶
　　　雪中梅　　　　　　　　　　鄭　獬¶
臘雪欺寒飄玉塵早梅鬪巧雪中春更無俗豔能相雜¶
惟有清香可辨真姑射仙人氷作體秦家公主粉為身¶
素娥巳自稱佳麗更作廣寒宫裏人¶