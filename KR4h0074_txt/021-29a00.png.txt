一冬無雪潤田疇渴井泉源凍不流昨夜忽飛三尺雪¶
今年須兆十分秋占時父老應先喜忍凍饑民莫漫愁¶
晴色已囘春氣候晚風揺綠㸔來牟¶
　淳熙八年辛丑遂初為江東倉行部時詩三四輕快¶
　　　雪　　　　　　　　　　　　陸　游¶
瘴癘家家一洗無更欣餘潤沃焦枯花壺夜凍先除水¶
衣焙朝寒久覆爐松頂積髙時自墮竹枝壓重欲相扶¶
雲間正值春風早却看晴光滿九衢¶