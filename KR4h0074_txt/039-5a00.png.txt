應是西園花已落滿溪紅片向東流¶
　　　殘春旅舎¶
旅舎殘春宿雨晴恍然心地憶咸京樹頭蜂抱花鬚落¶
池面魚吹栁絮行禪伏詩魔歸淨域酒衝愁陣出竒兵¶
兩梁免被塵埃汙拂拭朝簪待眼明¶
　　　春中湘中題岳麓寺僧舎　　　羅　隱¶
蟾宫虎穴兩皆休來凭危欄送逺遊多事林鶯還謾語¶
薄情邊雁不囘頭春融只待乾坤醉水濶深知世界浮¶