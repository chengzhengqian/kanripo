木鏁初開水上城竹籬深閉日光生青苔井畔雀兒鬬¶
烏臼樹頭雅舅鳴世事但知開口笑俗情休要着心行¶
是非不道任挑撻唯憶當時阮步兵¶
　中四句好¶
　　　新城道中　　　　　　　　　蘇　軾¶
東風知我欲山行吹斷簷間積雨聲嶺上晴雲披絮帽¶
樹頭初日掛銅鉦野桃含笑竹籬短溪栁自揺沙水清¶
西崦人家應最樂煮芹燒笋餉春耕¶