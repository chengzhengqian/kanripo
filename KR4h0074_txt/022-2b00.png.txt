灼雲枝淨光光草露團所思迷所在長望獨長歎¶
　歐公詩曰元劉事業時無取姚宋篇章世不知宋廣¶
　平有梅花賦姚元崇亦有此等詩未可忽也起句峭¶
　健最佳尾句所思迷所在文苑英華作所由而註疑¶
　字予為改定曰所思無可疑也¶
　　　月夜　　　　　　　　　　　杜　甫¶
今夜鄜州月閨中只獨看遥憐小兒女未觧憶長安香¶
霧雲鬟濕清輝玉臂寒何時倚虛幌䨇照淚痕乾¶