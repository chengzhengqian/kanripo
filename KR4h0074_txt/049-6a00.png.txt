蓬蒿今日想紛披塚上秋風又一吹妙質不為平世得¶
微言唯有故人知廬山南墮當書案湓水東來入酒巵¶
陳迹可憐隨手盡欲歡無復似當時¶
百年物望濟時功前路何如向此窮鷹隼奮飛凰羽短¶
騏驎埋沒馬羣空中郎舊業無兒付康子才髙有婦同¶
想見江南原上墓樹枝零落紙錢風¶
　　　挽陳師復寺丞(二首取一/)　　　劉克莊¶
巳奏囊封墨尚新又携袖疏榻前陳小臣憂國言無隠¶