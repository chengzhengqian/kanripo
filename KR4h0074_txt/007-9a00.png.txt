罷執霓旌上醮壇謾裝嬌樹水晶盤更深欲訴蛾睂斂¶
衣薄臨醒玉艷寒白足禪僧思敗道青袍御史擬休官¶
雖然同是將軍客不敢公然子細㸔¶
　京嘗為僧司徒故有第五句¶
　　　無題¶
昨夜星辰昨夜風畫樓西畔桂堂東身無彩鳳雙飛翼¶
心有靈犀一㸃通隔坐送&KR0848;春酒暖分曹射覆蠟燈紅¶
嗟余聴鼓應官去走馬蘭臺類轉蓬¶