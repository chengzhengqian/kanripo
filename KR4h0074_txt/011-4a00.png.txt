　三四佳下句尤佳勝上句¶
　　　夏日登信州北樓　　　　　　李　郢¶
髙樓上長望百里見靈山雨歇河珠定雲開谷鳥還田¶
苗映林合牛犢傍邨閒始得銷憂處蟬聲催入闗¶
　中四句尤佳却是第七句一斡有力謂髙樓之望政¶
　足銷憂而蟬已迫人入城矣始見無窮之味猶后山¶
　云登臨興不盡稚子故須還也游興未已而小兒童¶
　輩隨行但云欲歸非細味不見此二詩之妙¶