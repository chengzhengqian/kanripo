　　　上元喜呈貢父¶
車馬紛紛白晝同萬家燈火暖春風别開閶闔壺天外¶
特起蓬萊陸海中盡取繁華供俠少祗分牢落與衰翁¶
不知太一游何處定把青藜獨照公¶
　　　和賞花釣魚¶
䕃幄晴雲拂曉開傳呼僊仗九天來披香殿上留朱輦¶
太液池邊送玉盃宿蘂暖含風浩蕩戱鱗清映日徘徊¶
宸章獨與春爭麗恩許賡歌豈易陪¶