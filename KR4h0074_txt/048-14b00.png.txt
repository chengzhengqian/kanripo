天師百歲少如童不到山中竟不逢洗藥每臨新瀑水¶
歩虚時上最髙峯籬間五月留殘雪座右千年䕃老松¶
此去人寰知遠近回看雲壑一重重¶
　張司業亦有云下藥遠求新熟酒看山時上最髙樓¶
　與此暗合第五句六句亦稱之¶
　　　送宫人入道　　　　　　　　張蕭遠¶
捨寵求仙畏色衰辭天素面立天墀金丹擬駐千年貎¶
寳鏡休勻八字眉師主與裝珠翠後君王看戴角冠時¶