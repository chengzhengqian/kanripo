　　　次韻楊明叔　　　　　　　　黄庭堅¶
全徳備萬物大方無四隅身隨腐草化名與太山俱道¶
學歸吾子言詩起老夫無為蹈東海留作濟川桴¶
　腐草之腐不容不拗縁一定字不可易如備萬物無¶
　四隅亦然所以選此詩者不專為拗字而止身隨腐¶
　草化所謂語小莫能破名與太山俱所謂語大莫能¶
　載身在菰蒲中名滿天地間九鼎安磐石一身轉秋¶
　蓬皆是也五首選一¶