綽約冰肌絶可憐雪中飛燕自媥妍迎春不負千金諾¶
占上常贏一著先斜倚野橋愁脉脉獨窺冰水淨涓涓¶
著人自有竒香在不是偷將與少年¶
　崔鶠字徳符雍邱人徙陽翟住坐元符上書言邪人¶
　章惇下廢三十年政和中為績溪宰後召殿院不就¶
　靖康初右正言請斬蔡京者有婆娑集此詩善用事¶
　末句謂著人竒香非偷與韓夀之比其不茍如此他¶
　詩可覘¶