野將馳獵華堂已御裘空令半夜鶴抱此一端愁¶
　周處風土記曰白鶴性警至八月繁露降流草葉上¶
　滴滴有聲即鳴也春秋繁露白鶴知夜半此詩三四¶
　已切于秋露五六似若言秋而未及露却着結句引¶
　半夜鶴以終之亦妙¶
　　　秋懷　　　　　　　　　　　歐陽修¶
節物豈不好秋懷何黯然西風酒旗市細雨菊花天感¶
事悲雙鬢包羞食萬錢鹿車終自駕歸去潁東田¶