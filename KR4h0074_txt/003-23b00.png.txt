野水無情去不囘水邊花好為誰開只知事逐眼前去¶
不覺老從頭上來窮似丘軻休歎息逹如周召亦塵埃¶
思量此理何人㑹家邑先生㝡有才¶
　三四老世人誦之甚稔乃昭諫詩也¶
　　　南朝四首　　　　　　　　　楊　億¶
五鼓端門漏滴稀夜籖聲斷翠華飛繁星曉埭聞雞度¶
細雨春塲射雉歸步試金蓮波濺襪歌翻玉樹涕沾衣¶
龍盤王氣終三百猶得澄瀾對敞扉¶