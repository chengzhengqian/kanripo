掩扉當太白臘數等松椿禁漏來遥夜山泉落近鄰經¶
聲終巻曉草色幾芽春海内知名士交游凖上人¶
　末句直道其事亦是一法¶
　　　題青龍寺鏡公房¶
一夕曾留宿終南揺落時孤燈岡舍掩殘磬雪風吹樹¶
老因寒折泉深出井遲疎慵豈有事多失上方期¶
　中四句已佳尾句謂疎慵之人有何事乎而多失上¶
　方之約亦竒也¶