翰墨場中老斵輪縱横一筆掃千軍年年花月無閒日¶
處處江山怕見君箭在的中非爾及風行水面偶成文¶
先生只可三千首囘施江東日暮雲¶
　白石道人䕫字堯章饒州人千巖蕭公以其女妻之¶
　當時甚得詩名幾於亞蕭尤楊陸范者予嘗與南昌¶
　陳杰壽夫論詩閱其餘藳則大不然堯章自能按曲¶
　為詞甚佳詩不逮詞逺甚予選其詩亦此一首合予¶
　意容更詳之¶