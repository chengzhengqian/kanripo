應笑暫時桃李樹盗天和氣作年芳¶
　五六善評梅心事者併起句豈自喻耶¶
　　　酬崔八早梅有贈兼示之作　　李商隠¶
知訪寒梅過野塘久留金勒為廻膓謝郎衣袖初翻錦¶
荀令爐薫更換香何處拂胸資蝶粉㡬時塗額藉蜂黄¶
維摩一室雖多病亦要天花作道塲¶
　蝶粉以言梅花之片蜂黄以言梅花之鬚似乎借梅¶
　以詠婦人之胸之額矣起句平淡却好¶