十月天公作許悲負霜鴻雁不停飛莽連萬里雲山去¶
紅盡千林秋徑歸病夫搜句了節序小齋焚香無是非¶
睡過三冬莫開户北風不貸芰荷衣¶
　簡齋詩獨是格髙可及子美¶
　　　和李上舍冬日書事　　　　　韓　駒¶
北風吹日晝多隂日暮擁階黄葉深倦鵲遶枝翻凍影¶
飛鴻摩月墮孤音推愁不去如相覔與老無期稍見侵¶
顧籍微官少年事病來那復一分心¶