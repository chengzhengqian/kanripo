南山春雪未全消路並浮梁步石橋深緑漸歸髙柳葉¶
淺紅初上小梅梢峭寒寺院鐘聲起昏暮人家燭影揺¶
一夜東風吹酒醒夢回花月是元宵¶
　此嘉定十四年辛已正月十三日詩也澗泉年六十¶
　三不仕久矣山林間滋味興况於詩中縱横無不可¶
　者五六雖眼前景致常人自不能道¶
　　　寒食¶
曉色猶濛淡淡煙花間行過小溪邊人家寒食當晴日¶