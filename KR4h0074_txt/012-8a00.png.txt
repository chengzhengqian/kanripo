自得家林趣常時在外稀對僧餐野食迎客着山衣雀¶
鬭翻簷散蟬驚出樹飛功成他日後何必五湖歸¶
秋色庭蕪上清朝見露華疎篁抽晚笋幽藥吐寒芽引¶
水新渠淨登臺小徑斜人來多愛此蕭爽似仙家¶
禁掖朝迴後林園勝賞時野人來辨藥庭鶴往㸔棋晚¶
日明丹棗朝霜潤紫梨還因重風景猶自有秋詩¶
聖代少封事閒居方屏喧漏寒雲外闕木落月中園山¶
鳥宿簷樹水螢流洞門無人見清景林下自開樽¶