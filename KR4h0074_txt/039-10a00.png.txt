平生憂患苦縈纒菱刺磨成芡實圓天下不知誰竟是¶
古來唯有醉差賢過堂未悟鐘將釁睨柱誰知壁偶全¶
自笑為農行没世尚如驚雁落空絃¶
　　　遣興¶
侯印從來非所圖赤丁子亦不容呼着低怯對新棋敵¶
量減愁添舊酒徒生世豈能常役役酣歌且復和嗚嗚¶
扁舟到處皆吾境莫問桐江與鏡湖¶
家住城南剡曲傍門前山色蘸湖光三朝執㦸悲年壯¶