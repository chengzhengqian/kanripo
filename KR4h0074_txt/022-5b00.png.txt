滿目飛明鏡歸心折大刀轉蓬行地逺攀桂仰天髙水¶
路疑霜雪林栖見羽毛此時瞻白兎直欲數秋毫¶
　　　十六夜翫月¶
舊挹金波爽皆傳玉露秋闗山隨地濶河漢近人流谷¶
口樵歸唱孤城笛起愁巴童渾不寐半夜有行舟¶
　　　十七夜對月¶
秋月仍圎夜江村獨老身捲簾還照客倚杖更隨人光¶
射潛虬動明翻宿鳥頻茅齋依橘柚清切露華新¶