　　　寄晁無斁春懷¶
稍聴春鳥語丁寧又見官池出斷氷雪後踏青誰與共¶
花邊着語老猶能笑談莫倦尋常聴山院終同一再登¶
今日已知他日恨搶榆况是又飛騰¶
　　　次韻晁無斁¶
城郭朝陽散積隂郊原注目日情深年衰鷗鷺今如是¶
夢斷邯鄲何處尋語鵲飛烏春悄悄重簾深院晚沈沈¶
不辭杖屨衝泥雪未有瓊琚報好音¶