　　　晚遊九曲院(和章秀才/)　　　　陳師道¶
冷落叢祠晚回斜峽路賒平荷留夜雨驚鳥過隣家雲¶
暗重重樹風開旋旋花病身無俗事待得後歸鴉¶
　此錢塘九曲院也后山遊吳時在三十嵗以前元豐¶
　五年壬戌詩¶
　　　湖上晚歸寄詩友¶
功名違壯志戒律負前身劉徳長欺客王融却笑人殘¶
年憎受嵗病眼怯逢春杖屨知何向如公未厭頻(受一/作送)¶