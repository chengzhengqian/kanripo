冉冉春行暮菲菲物競華鶯猶求舊友燕不背貧家室¶
有賢人酒門無長者車醉眠聊自適歸夢到天涯¶
　此唐人得意詩恐誤入半山集中而雁湖亦為之註¶
　姑存諸此候考¶
　　　暮春¶
春期行晼晚春意賸芳菲曲水應修褉披香未試衣雨¶
花紅半墮烟樹碧相依悵望夢中地王孫底不歸¶
　夢中之夢當是用作平聲左傳楚雲夢他日夢中¶