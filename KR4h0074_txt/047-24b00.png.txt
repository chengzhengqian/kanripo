　　　經廢寳慶寺　　　　　　　　司空曙¶
黄葉前朝寺無僧寒殿開池晴龜出曝松暝鶴飛回古¶
砌碑横草隂廊畫雜苔禪宫亦銷歇塵世轉堪哀¶
　此必武宗廢寺之後有此詩句句工尾句尤不露¶
　　　冬日題邵公院　　　　　　　劉得仁¶
無事關多掩隂階竹拂苔勁風吹雪聚渇鳥啄冰開樹¶
向寒山得人從瀑布來終期天目老擎錫逐雲迴¶
　三四用工至矣唐人作詩不𦂳要處模寫得直是精¶