　　　老儒¶
向來嵗月雪螢邊老去生涯井臼前舉孝㢘科非復古¶
給靈夀杖定何年空蟠萬巻終無用專巧三塲恐未然¶
猶記兒時聞緒論白頭不敢負師傳¶
　后村自註謂秋崕方君作八老詩内三題四十年前¶
　已作遂不重複别賦二題足成十老謂老僧老儒老¶
　道士老農老巫老醫老吏也今更選四詩併具如左¶
　葢寳祐五年丁巳后村年七十一嵗時詩¶