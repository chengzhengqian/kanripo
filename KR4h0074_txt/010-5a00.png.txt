有闗中亂何曾劍外清故鄉歸不得地入亞夫營¶
　後四句全是感慨前四句言春事而起勢渾雄無一¶
　字纖巧鬭合大抵老杜集成都時詩勝似闗輔時夔¶
　州時詩勝似成都時而湖南時詩又勝似夔州時一¶
　節髙一節愈老愈剥落也¶
　　　奉酬李都督表丈早春作¶
力疾坐清曉采詩悲早春轉添愁伴客更覺老隨人紅¶
入桃花嫩青歸柳葉新望鄉應未已四海尚風塵¶