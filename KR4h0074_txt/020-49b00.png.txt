猶憐心事凄凉甚結子青青亦帶酸¶
月地雲堦暗斷腸知心誰觧賞孤芳相逢只怪影亦好¶
歸去始知身染香渡口耐寒窺淨綠橋邉凝怨立昏黄¶
與卿俱是江南客剰欲樽前說故鄉¶
元㝠行令肅冰霜墻角疎梅特地芳屑玉定煩修月户¶
堆金難買破天荒了知一氣環無盡坐笑千林凍欲僵¶
力量世間難得似挽回歳律放春陽¶
折得名花伴此翁詩情却在醉魂中髙標不合塵凡有¶