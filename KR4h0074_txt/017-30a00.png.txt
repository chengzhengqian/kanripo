畜縮濤波復二川奪日光華開秀句堆塲藁秸騐豐年¶
從今更上中和頌少費將軍九萬牋¶
　何琬字子温處州人蘇黄深交何丞相執中何澹叅¶
　政皆其後也王右軍為㑹稽内史謝公乞箋紙庫中¶
　九萬悉與之¶
　　　憫雨　　　　　　　　　　　唐　庚¶
老楚能令畏壘豐此身翻累越人窮至今無奈曾孫稼¶
幾度虚占少女風兹事㑹須星有好他時曽厭雨其濛¶