尤物眞窮造化功霧雨更知仙骨別鈆丹那悟色塵空¶
前身姑射疑君是問道端須順下風¶
　　　漣漪亭賞梅¶
判為梅花倒玉巵故山幽夢憶疎籬冩真妙絶横窗影¶
徹骨清寒蘸水枝苦節雪中逢漢使髙標澤畔見湘纍¶
詩情怯為花拈出萬斛塵襟我自知¶
　　　射的山觀梅¶
射的山前雨墊巾籬邊初見一枝新照溪盡洗驕春意¶