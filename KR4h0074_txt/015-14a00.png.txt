　　　冷泉夜坐　　　　　　　　　　趙師秀¶
衆境碧沉沉前峰月正臨樓鐘晴聽響池水夜觀深清¶
浄非人世虚空見佛心却尋來處宿風起古松林¶
　三四下一字是眼中一字是眼之來脉作詩當如此秤停¶
　　　訪端叔提幹　　　　　　　　　葛天民¶
水趂潮頭上山隨柁尾行大江中夜滿雙櫓半空鳴雁¶
冷來無幾鷗清睡不成平生師友地此夕最闗情¶
　三四有盛唐風味¶