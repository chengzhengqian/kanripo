風雪催殘臘南枝一夜空誰知荒草裏却有暗香同質¶
瑩輕黄外芳勝淺綘中不遭岑寂侣何以媚孤叢¶
　此二詩前屬紅梅後屬蠟梅¶
　　　清江道中見梅¶
今日清江路寒梅第一枝不愁風嫋嫋正奈雪垂垂暖¶
熱惟須酒平章却要詩他年千里夢誰與寄相思¶
　朱文公乾道三年丁亥訪南軒歸十二月江西詩也¶
　書坊刋全芳備俎節去首尾以中四句為庾信詩悞¶