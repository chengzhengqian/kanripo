　　　依韻和元厚之内翰平羗　　　王　珪¶
詔收新土鳳林東四百餘年陷犬戎葱嶺自横秦塞上¶
金城還落漢圖中輕裘坐嘯無餘粟解髪來庭有舊風¶
零雨未濛音已捷不勞歸旅詠周公¶
　　　依韻和蔡樞密岷洮恢復部落迎降¶
河湟形勝壓西陲忽覺連營列漢旗天子坐籌星兩兩¶
將軍解佩印纍纍稱觴别殿傳新曲銜璧名王按舊儀¶
江漢一篇猶未美周宣方事伐淮夷¶