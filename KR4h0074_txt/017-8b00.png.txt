　　　雨中寄張博士籍侯主簿喜¶
放朝還不報半路蹋泥歸雨慣曾無節雷頻自失威見¶
牆生菌徧憂麥作蛾飛嵗晚偏蕭索誰當救晉饑¶
　昌黎大手筆僅有此晴雨詩二首前詩三四高古後¶
　詩三四有議論雷失威尤竒¶
　　　同裴少府安居寺對雨　　　　皇甫冉¶
共結尋真會還當對食初爐煙雲氣合林葉雨聲餘溽¶
暑銷珍簟浮凉入綺疏歸心從念逺懷此復何如¶