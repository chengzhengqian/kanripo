瓠子先成此日歌夏鼎㡬遷空象物秦橋未就巳沉波¶
相如作賦徒能諷却助飄飄逸氣多¶
　五六言興亾之運理所必有雖漢武帝之力鉅心勞¶
　終亦無如之何也末句謂諫者之不切¶
　　　三　　　　　　　　　　　　錢惟演¶
一曲横汾鼓吹逥侍臣髙㑹柏梁䑓金芝曄煜凌晨見¶
青雀軒翔白晝來立候東溟邀鶴駕窮兵西極待龍媒¶
甘泉祭罷神光滅更遣人間識玉杯¶