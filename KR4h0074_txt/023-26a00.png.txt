　　　贈清逸魏閑處士　　　　　　宋　祁¶
奕世依巖石褒恩下帝庭姓名高士傳父子少微星池¶
溜遥通澗家林近帶坰分明詔書意天極賜鴻㝠¶
　此魏野之子閑也亦能詩世其隱故公三四極力褒¶
　之而亦極工¶
　　　喜友人過隱居　　　　　　　曹汝弼¶
忽向新春裏閒過隱士家旋收松上雪來煮雨前茶禽¶
換新歌曲梅粧隔歳花應慙非遁者難久在煙霞¶