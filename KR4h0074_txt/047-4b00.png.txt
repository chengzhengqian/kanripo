　而死何傷或謂亡命為僧亦未必然○唐律詩之初¶
　前六句叙景物末後二句以情致繳之周伯弜四實¶
　四虚之説遂窮焉¶
　　　酬思𤣥上人林泉(四首取二/)　　駱賓王¶
聞君招隱地髣髴武陵春緝芰知遠楚披蓁似避秦崩¶
查年祀積幽草歲時新一謝滄浪水安知有逸人¶
芳晨臨上月幽賞狎中園有蝶堪成夢無羊可觸藩忘¶
懐南澗藻蠲忿北堂萱坐歎華滋歇思君誰為言¶