　香山體者學白樂天有西崑體者祖李義山如蘇子¶
　美梅聖俞並出歐公之門蘇近老杜梅過王維而歐¶
　公直擬昌黎東坡暗合太白惟山谷法老杜后山棄¶
　其舊而學焉遂名黄陳號江西派非自為一家也老¶
　杜實初祖也如君成詩當黄陳未出之前自為元和¶
　間唐詩不可不拈出使世人知之也¶
　　　登定王䑓(有廟/)　　　　　　　朱　熹¶
寂寞番君後光華帝子來千年遺(一作/餘)故國萬事只空¶