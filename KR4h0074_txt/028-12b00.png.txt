　此乃田家詩然題有拜壠二字以附此¶
　　　經秦皇墓　　　　　　　　　魯　交¶
祖龍何事苦東巡仙駕歸來塚草新項籍已飛三月火¶
子嬰猶醉六宫春元來滄海殊無藥卻是芒碭暗有人¶
自古乾坤屬真主驪山山下好霑巾¶
　潼川人魯交詩曰三江集山谷稱為魯三江今從之¶
　三四謂項羽之起不待至咸陽而三月之火已然矣¶
　子嬰猶未悟也五六尤佳獨末後一句頗俗¶