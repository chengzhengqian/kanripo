不作清時言事官海邦那復久盤桓早依蓮社塵縁少¶
新就草堂歸計安富貴暫時朝露過江山故國水精寒¶
宦遊從此知多事收取楞伽静處看¶
　吳興俞汝尚以御史召力辭不允竟歸子由為齊州¶
　記室作此送之第五句乃虚説第六句乃實事自然¶
　髙妙汝尚四世孫澂淳熙丁未守筠陽併其髙祖和¶
　詩刋置欒城集中葢亦不附荆公者也¶
　　　送顧子敦赴河東三首　　　　黄庭堅¶