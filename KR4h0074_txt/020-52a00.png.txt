何處曽臨阿母池渾將綘雪㸃寒枝東牆羞頰逢誰笑¶
南國酡顔强自持㡬過風霜仍好色半呼桃杏聽羣兒¶
青春獨養和羮味不為黄蜂飽蜜脾¶
　毛滂字澤民為杭州法曹任滿已去抵富陽有惜分¶
　飛詞為東坡所賞追還久之以此知名後乃出京卞¶
　之門詞佳於詩東堂集亦惟此紅梅花詩為最所至¶
　庖饌奢侈有王武子之風味其事見鄭景望集中¶
　　　和草堂吕君玉梅花　　　　　崔　鶠¶