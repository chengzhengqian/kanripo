更道小山宜助賞呼兒舒簟醉巖房¶
　　　書懷寄王秘書　　　　　　　張　籍¶
白髪如今欲滿頭從來百事盡應休祇於觸目須防病¶
不擬將心更養愁下藥逺求新熟酒看山多上最髙樓¶
頼君同在京城住每到花前免獨遊¶
　　　送楊判官¶
應得烟霞出俗心茅山道士共追尋閒憐鶴貌偏能畫¶
暗辨桐聲自作琴長嘯每來松下坐新詩堪向雪中吟¶