　　　自蘇臺至望亭驛人家盡空　　李嘉祐¶
南浦菰蒲覆白蘋東吳黎庻逐黄巾野棠自發空流水¶
江燕初歸不見人逺樹依依如送客平田𣺌𣺌獨傷春¶
那㸔回首長洲苑烽火年年報戰塵¶
　　　安貧　　　　　　　　　　　韓　偓¶
手風難展八行書眼暗休尋九局圖牕裏日光飛野馬¶
案頭筠管長蒲盧謀身拙為安蛇足報國危曽捋虎鬚¶
舉世可能無黙識未知誰擬試齊竽¶