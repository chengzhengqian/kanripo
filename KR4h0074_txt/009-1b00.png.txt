　　　胡吉鄭劉盧張六賢皆多年壽予亦次焉偶於¶
　　　敝舍合成尚齒之㑹七老相顧既醉且懽静而思¶
　　　之此㑹世所稀有因成七言六韻詩以記之傳¶
　　　好事者　　　　　　　　　　白居易¶
七人五百七十嵗拖紫紆朱垂白鬚囊裏無金莫嗟嘆¶
樽中有酒且歡娯詩吟兩句神還壯酒飲三杯氣且麄¶
嵬峩狂歌教婢拍婆娑醉舞遣孫扶天年髙邁二疏傳¶
人數多於四皓圖除却三山五天竺人間此㑹更應無¶