　重九詩自老杜之外便當以杜牧之齊山詩為亞已¶
　入變體詩中陳簡齋一首亦然陳后山二首詩律瘦¶
　勁一字不輕易下非深於詩者不知亦當以亞老杜¶
　可也¶
　　　九日寄秦觀¶
疾風迴雨水明霞沙步叢祠欲暮鴉九日清樽欺白髮¶
十年為客負黄花登髙懷逺心如在向老逢辰意有加¶
淮海少年天下士獨能無地落烏紗¶