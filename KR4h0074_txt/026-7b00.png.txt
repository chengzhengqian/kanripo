　無不以白髪對黄花皆本老杜如即今蓬鬂改但愧¶
　菊花開亦是苦遭羞見乃虚字着力處¶
　　　齊山　　　　　　　　　　　杜　牧¶
江涵秋影雁初飛與客携壺上翠微塵世難逢開口笑¶
菊花須挿滿頭歸但將酩酊酬佳節不用登臨怨落暉¶
古往今來只如此牛山何必淚沾衣¶
　此以塵世對菊花開闔抑揚殊無斧鑿痕又變體之¶
　俊者後人得其法則詩如禪家散聖矣¶