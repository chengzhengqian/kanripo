要知宋玉在隣墻笑立春晴照粉光淡薄自能知我意¶
幽閒元不為人芳微風拂掠生春思小雨亷纎洗暗粧¶
只恐濃葩委泥土誰今解合返魂香¶
　外集有此詩恐少作然一字不茍¶
　　　和和叟梅花　　　　　　　　陳師道¶
百卉前頭第一芳低臨粉水浸寒光巻簾初認雲猶凍¶
逆鼻渾疑雪亦香鼎實自期終有待天眞不假更勻粧¶
江南望斷無來使且伴詩翁入醉鄉(元註漢房/陵有粉水)¶