重名清望徧華夷恐是神僊不可知一舉首登龍虎榜¶
十年身到鳳凰池廟堂只似無言者門館長如未貴時¶
除却洛京居守外聖朝賢相復書誰¶
　此必為吕䝉正作劉昌言泉州人仕至同知樞宻中¶
　二聫世所共稱¶
　　　上李相公　　　　　　　　　王　操¶
弱冠登龍入粉闈少年清貴古來稀袖中詔草朝天去¶
頭上宫花侍宴歸卓筆玉堂寒漏迥捲簾池館水禽飛¶