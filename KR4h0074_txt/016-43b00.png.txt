　　　寒食只旬日間風雨不已　　　曾　幾¶
年光胡不少留連熟食清明又眼前敢望深宫傳蠟燭¶
可堪小市禁炊烟滿城風雨無杯酒故國松楸欠紙錢¶
老病心情冷時節只將書策替幽禪¶
　　　寒食清明(二首取一/)　　　　　劉克莊¶
寂寂柴門邨落裏也教揷栁記年華禁烟不到粤人國¶
上冡亦擕龎老家漢寢唐陵無麥飯山蹊野徑有梨花¶
一樽徑藉青苔卧莫管城頭奏暮笳¶