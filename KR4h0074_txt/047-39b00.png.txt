器誰將去生臺蟻不游㑹須傳此術歸共老林丘¶
　第二句好但近粗俗第三句工第四句忽然不測所¶
　謂竒也術字有妙理¶
　　　夏日草堂作　　　　　　　　僧齊己¶
沙泉帶草堂紙帳捲空牀静是真消息吟非俗肺腸園¶
林坐清影梅杏嚼紅香誰住原西寺鐘聲送夕陽¶
　此齊已自賦草堂中事也洪覺範取此八句賦為八¶
　詩以其句句有味故耶此詩為僧徒所重其來久矣¶