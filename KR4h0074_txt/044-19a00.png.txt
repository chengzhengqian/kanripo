　　　病起　　　　　　　　　　　趙師秀¶
身如瘦鶴已伶俜一卧兼旬更有零朝客偶知親送藥¶
野僧相保宻持經力微尚覺衣裳重才退難徼筆硯靈¶
惟有巖花心未已遍分黄菊揷空瓶¶
　此詩三四先云朝士偶知來送藥野僧相保為持經¶
　後乃改下親字宻字亦詩法所當然也但更有零三¶
　字不佳四靈學姚合賈島詩而不至七言律大率皆¶
　弱格不髙致也¶