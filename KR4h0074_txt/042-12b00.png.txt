仍把天兵書號筆逺題長句寄山川¶
　　　寄李蘄州¶
下車書奏龔黄課動筆詩傳鮑謝風江郡謳謡誇杜母¶
洛陽歡㑹憶東公笛愁春盡梅花裏簟泠秋生薤葉中¶
(鄿州出好笛/并薤葉簟)不道蘄州歌酒少使君難稱與誰同¶
　　　夜宿江浦聞元八改官因寄此什¶
君遊丹陛已三遷我泛滄浪欲二年劍佩曉趨雙鳯闕¶
煙波夜宿一漁船交親盡在青雲上鄉曲遙抛白日邊¶