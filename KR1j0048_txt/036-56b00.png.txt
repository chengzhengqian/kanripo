(禽註鴈鶉鷃雉鳩鴿陸佃曰鴿性喜合凡鳥雄乗雌惟鴿雌乗雄逐月有子又名鵓鴿又韻㑹唐明皇呼鴿為飛奴正字通唐)¶
(鄭復禮言波斯舶上多養鴿鴿能飛行數千里放一隻至家以為平安信)又野鴿其矢皆左盤本草野鴿矢謂左盤龍又　¶
(蒲鴿瓜名杜甫詩傾筐蒲鴿青)鵀(廣韻集韻韻㑹如林切正韻如深切竝音壬廣韻戴勝鳥也頭上毛似勝爾雅釋鳥)¶
(鵖鴔戴鵀郭註鵀即頭上勝今呼為戴勝陸佃曰首有文如勝師古曰勝婦人首飾漢世謂之華勝方言云自關而西謂之戴)¶
　鵀或謂之戴頒或謂之戴勝東齊呉揚之閒謂之鵀(又廣韻正韻汝鴆切集韻如鴆切竝音妊又廣韻尼心切音䛘義竝同)¶
䳒(正韻于權切音員前漢梅福傳䳒鵲遭害則仁鳥爭逝又五行志河平元年泰山山桑谷有䳒焚其巢)又地名前　¶
　漢地理志交趾郡朱䳒縣(又人名左傳昭十五年晋襲鼔以鼔子䳒鞮歸)鵁(唐韻古肴切集韻正韻居肴切竝音)¶