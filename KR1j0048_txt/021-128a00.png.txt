(唐韻陟离切集韻韻㑹珍離切正韻珍而切竝智平聲説文詞也从口从矢徐曰知理之速如矢之疾也)又玉篇　¶
(識也覺也增韻喻也易繫辭百姓日用而不知書臯陶謨知人則哲能官人)又漢有見知法史記酷吏傳趙禹與張湯論定　¶
　諸律令作見知法註吏見知不舉劾為故縱(又相交曰知左傳昭四年公孫明知叔孫于齊註相親知也又昭二十八年魏)¶
(子曰昔叔向適鄭鬷蔑一言而善執手遂如故知楚辭九歌樂莫樂兮新相知)又爾雅釋詁匹也詩檜風樂子之無知註匹　¶
　也　又廣韻欲也禮樂記好惡無節於内知誘於外(又猶記憶也論語父母之年不可不知也)又猶主也易繫辭乾知大　¶
(始左傳襄二十六年公孫揮曰子產其將知政矣魏了翁讀書雜抄後世官制上知字始此)又揚子方言愈也南楚病愈者　¶
(或謂之知黄帝素問二刺則知註上古以小便利腹中和為知)又藥名日華志預知子取綴衣領上遇有蠱毒則聞其有聲　¶
¶
又地名左傳昭二十七年公徒敗于且知(又集韻韻㑹知義切正韻知意切&KR1098;與智同易臨卦知臨大君之宜荀子修身)¶
¶
　篇是是非非謂之知(又姓左傳晉有知季即荀首也别食知邑又為知氏)又諡法官人應實曰知　四¶