¶
卷三十四¶
　欽定四庫全書¶
御定康熈字典卷三十四¶
亥集上¶
¶
¶
馬部¶
¶
　馬古文(唐韻正韻莫下切集韻韻㑹母下切&KR1098;麻上聲説文怒也武也象馬頭髦)¶
　(尾四足之形玉篇黄帝臣相乗馬馬武獸也怒也正韻乘畜生於午禀火氣火不能生木故馬有肝無膽膽木之精氣也木臟)¶
　(不足故食其肝者死易説卦傳乾為馬疏乾象天天行健故為馬春秋説題辭地精為馬春秋考异記地生月精為馬月數十)¶
　(二故馬十二月而生周禮夏官校人掌王馬辨六馬之屬又趣馬掌贊正良馬又巫馬掌養疾馬而乗治之相醫而藥攻馬疾)¶
　(又馬質掌質馬馬量三物一曰戎馬二曰田馬三曰駑馬皆有物賈又廋人掌十二閑之政教以阜馬圉人掌芻牧以役圉師)¶