　　　　鳥部¶
鳥(廣韻都了切集韻韻㑹丁了切&KR1098;音蔦説文長尾禽總名也正韻常時曰鳥胎卵曰禽爾雅釋鳥鳥之雌雄不可别)¶
(者以翼右掩左雄左掩右雌書堯典厥民析鳥獸孳尾周禮秋官翨氏掌攻猛鳥又硩蔟氏掌覆妖鳥之巢註硩摘也摘其巢)¶
(而去之正字通二足而羽謂之禽或曰鳥觜曰咮曰喙瓜曰距尾曰翠一作臎一名尾罌膍胵曰奥嚨曰亢曰員官項畜食處)¶
(曰嗉翅曰翮曰翖頸毛曰翁腳短者多伏腳長者多立腳近翠者好步腳近臆者好躑師曠禽經羽蟲三百六十毛協四時色)¶
　合五方　又星名朱鳥南方七宿名書堯典日中星鳥(又國名山海經鹽長之國有人鳥首名曰鳥氏)又山名鳥䑕地志　¶
(在隴西郡首陽縣西南禹貢終南惇物至于鳥䑕又山海經鳥危之山鳥危之水出焉)又官名周禮夏官射鳥氏掌射鳥左　¶
　傳昭十七年少皥摯之立也紀於鳥為鳥師而鳥名(又秦之先有鳥俗氏史記秦本紀大費生子二人一曰大廉實鳥俗氏)¶
　索隠曰以仲衍鳥身人言故為鳥俗氏(又丹鳥白鳥俱蟲名夏小正丹鳥者丹良也白鳥者蚊蚋也)又妙音鳥法蕐經偈　¶