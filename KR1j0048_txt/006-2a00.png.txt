¶
卷五¶
　欽定四庫全書¶
御定康熙字典卷五¶
丑集中¶
¶
¶
土部¶
¶
　土(唐韻正韻他魯切集韻韻會統五切竝吐上聲五行之一説文地之吐生物者也二象地之下地之中物出形也易)¶
　(離彖傳百穀草木麗乎土書禹貢冀州厥土惟白壤兗州厥土黑墳青州厥土白墳徐州厥土赤埴墳揚州荆州厥土惟塗泥)¶
　(豫州厥土惟壤下土墳壚梁州厥土青黎雍州厥土惟黄壤又書禹貢徐州厥貢惟土五色註諸侯受命各錫以方色土建)¶
¶
大社于國中一曰冢土詩大雅乃立冢土(又后土取厚載之義共工氏子句龍為后土位在中央主於四季各十八日禮月)¶
¶
　(令中央土其日戊己其帝黄帝其神后土周禮冬官考工記土以黄其象方)又星土星所主土周禮春官保章氏以星土辨　¶