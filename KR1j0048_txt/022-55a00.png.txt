(正韻此由切竝音鰌金行之時爾雅釋天秋爲白藏註氣白而收藏也釋名秋就也言萬物就成也又緧也緧廹品物使時成)¶
　也(又説文禾穀熟也禮月令孟夏麥秋至陳澔曰秋者百榖成熟之期此於時雖夏於麥則秋故云麥秋書盤庚乃亦有秋)¶
　(又禮鄉飲酒義西方者秋秋愁也愁之以時察守義者也註愁讀爲揫斂也察嚴殺之貌春秋繁露秋之言猶湫也湫者憂)¶
　悲狀也　又九月爲三秋詩王風一日不見如三秋兮(又四秋管子輕重乙篇歲有四秋而分有四時故曰農事且作請以)¶
(什五農夫賦耜鐵此謂春之秋大夏且至絲纊之所作此謂夏之秋大秋成五榖之所㑹此謂秋之秋大冬營室中女事紡繢)¶
　緝縷之所作此謂冬之秋(又廣韻藻竹秋三月也蘭秋七月也)又秋秋馬騰驤貌前漢禮樂志飛龍秋游上天又揚雄羽　¶
(獵賦秋秋蹌蹌入西園荀子解蔽篇鳯凰秋秋註秋秋猶蹌蹌謂舞也)又春秋魯史名　又大長秋皇后官名前漢百官表　¶
(景帝更將行爲大長秋師古註將行秦官名秋者收成之時長者恒久之義)又姓　又七遥切音鍫揚雄賦秋秋蹌蹌蕭該　¶
(讀又荀子解蔽篇鳯凰秋秋其翼若干其音若簫秋與簫爲韻)又楚俱切音蒭水南翰記北方老嫗八九十嵗齒落更生者　¶