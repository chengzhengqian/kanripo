(篇雲色似龍也埤雅雄曰虹雌曰霓舊說虹常雙見鮮盛者雄其闇者雌也一曰赤白色謂之虹青白色謂之霓爾雅釋天曰)¶
(霓為挈貳貳蓋言二淮南子說山訓曰天二氣則成虹是也孟子若大旱之望雲霓也集韻通作蜺)又爾雅釋天疾雷為霆　¶
　霓註雷之急擊者謂霹靂(又廣韻五計切集韻硏計切&KR1098;音詣義同張衡東京賦龍輅充廷雲旗拂霓夏正三朝庭燎晢晢)¶
　(又廣韻五結切集韻倪結切&KR1098;音齧義同釋名霓齧也其體斷絶見於非時此灾氣也傷害於物如有所食齧也南史王筠)¶
(傳沈約製郊居賦示筠草筠讀至雌霓連蜷約撫掌欣忭曰僕常恐人呼為霓○按雌霓之霓五的反雲霓之霓五兮反學林)¶
(曰范蜀公召試學士院用彩霓作平聲考試者以范為失韻當時學士為之憤鬱司馬光曰約賦但取聲律便美非霓不可讀)¶
　為平聲也　又張衡西京賦直墆霓以高居註墆霓高貌(又集韻韻會&KR1098;倪歷切音鶂集韻雌霓)集韻本作蜺或作蛪　¶