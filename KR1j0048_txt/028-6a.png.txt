¶
行部¶
¶
行(唐韻戸庚切集韻韻㑹正韻何庚切&KR1098;音蘅説文人之步趨也類篇从彳从亍韻㑹从彳左步从亍右步也左右步)¶
(俱舉而後為行者也爾雅釋宫堂上謂之行堂下謂之步釋名行伉也伉足而前也)又廣韻適也徃也去也　又増韻路也　¶
(禮月令孟冬其祀行註行在廟門外之西為軷壤髙二寸廣五寸輪四尺設主軷上)又道也晉語下有直言臣之行也　又　¶
(五行書洪範我聞在昔鯀陻洪水汨陳其五行韻㑹五行運于天地間未嘗停息故名)又行人官名廣韻周有大行人之官論　¶
　語行人子羽修飾之(又語也爾雅釋詁行言也註今江東通謂語為行)又歌行前漢司馬相如傳為鼓一再行師古曰行　¶
　謂引古樂府長歌行短歌行此其義也(又唐書韓琬傳器不行窳音義不牢曰行苦惡曰窳)又廣韻下孟切胻去聲玉篇　¶
(行迹也周禮地官師氏敏徳以為行本註徳行内外在心為徳施之為行)又姓後漢光武紀隗囂遣將行巡寇扶風註行姓　¶
　巡名漢行祐為趙相(又集韻寒岡切音杭類篇列也左傳隠十一年鄭伯使卒出豭行出犬雞註百人為卒二十五人為行)¶