(要略所以洮汰滌蕩至意註洮汰潤也後漢陳元傳洮汰學者之累惑註洮汰猶洗濯也亦作淘汰齊民要術作醬法熱湯浸)¶
　豆黃良久淘汰漉而蒸之(又奢汰荀子仲尼篇閨門之内般樂奢汰左傳襄十四年欒黶汰虐已甚)又集韻他計切音替　¶
　水波也　又徒蓋切音大淅㶕也與汏同(又正韻他達切音闥亦滑也蘇軾秧馬歌以我兩足爲四蹄聳踊滑汰如鳧鷖)¶
汱(廣韻姑泫切集韻古泫切竝音畎爾雅釋詁汱墜也註水落貌)又廣韻伏水也　又佩觽集水名　又戸犬切音　¶
(泫義同)㳀(廣韻集韻竝古臥切音過水名)汲(唐韻正韻居立切集韻韻會訖立切竝音急說文引水於井也)¶
(易井卦可用汲王明竝受其福莊子至樂篇綆短者不可以汲深)又廣韻引也周禮冬官考工記匠人大汲其版註汲引也　¶
　郭璞江賦幷吞沅澧汲引沮漳(又汲汲不休息貌博雅孜孜汲汲劇也前漢揚雄傳不汲汲於富貴文子上德篇君子日汲)¶
　汲以成煇(又縣名屬河内郡史記魏世家城垝津以臨河内河内共汲必危廣輿記汲縣故汲郡治今屬衞輝府)又姓漢　¶
　汲黯(又集韻極入切音及與伋同伋伋虛詐貎或作汲)汳(唐韻集韻皮變切正韻毗面切竝音卞水名水受陳留浚)¶