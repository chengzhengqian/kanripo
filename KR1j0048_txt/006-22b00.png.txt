堄(廣韻五計切集韻韻㑹研計切正韻倪計切竝音詣埤堄女牆也開箭眼以窺望城下因名亦作僻倪或作睥睨)¶
(又集韻吾禮切音倪義同)堅(廣韻古賢切集韻韻㑹正韻經天切竝音肩實也固也勁也詩大雅實堅實好禮月令季)¶
　冬之月冰澤腹堅(又將在中軍曰中堅後漢光武紀衝其中堅)又姓見姓苑　又諡法彰義掩過曰堅　又叶居銀切音　¶
(巾後漢雷義傳鄉里語曰膠桼自謂堅不如雷與陳)堆(唐韻集韻韻㑹正韻竝都回切對平聲聚土也楚辭九歌陵魁)¶
　堆以蔽視兮(又舍也戰國䇿鍾期堆琴註猶論語舎瑟也又地名前漢地理志蜀守李冰鑿離堆以息水患堆一作&KR1374;又)¶
(灩澦堆在蜀夔州杜甫詩故馮錦水將䨇淚好過瞿塘灩澦堆)又鳥名驪山有鳥名阿濫堆唐玄宗御玉笛以其聲翻為曲　¶
　張祐詩至今風俗驪山下村笛猶吹阿濫堆(又灰堆金坡遺事吳俗除夜將曉婢僕持杖擊糞壤致詞祈利市謂之打灰堆)¶