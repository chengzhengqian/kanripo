¶
寸部¶
¶
寸(唐韻集韻倉困切韻㑹正韻村困切&KR1098;村去聲説文十分也人手卻一寸動衇謂之寸口从又从一徐曰一者記手)¶
(腕下一寸此指事也家語布指知寸前漢律歴志度量衡皆起於黄鐘之律一黍為分十分為寸十寸為一尺又寸者忖也有)¶
　法度可忖也凡法度字皆从寸(又姓正字通明嘉靖中梓潼令寸居敬)又叶徒玩切音叚庾信喜晴應詔詩伏泉還習坎　¶
(隂風已回巽桐枝長舊圍蒲節抽新寸叶上建傳堰獻楊慎曰異音蒜寸音斷或曰建傳堰獻在今霰韻古音霰翰諫三韻通)¶
三寺(廣韻集韻韻㑹竝祥吏切音嗣説文廷也有法度者也从寸㞢聲徐曰寸法度也守也釋名寺嗣也官治)¶
(事者相嗣續於其内也唐書百官表漢以太常光祿勲衞尉太僕廷尉大鴻臚宗正司農少府為九卿後魏以來卿名雖仍舊)¶
(而所蒞之局謂之寺因名九寺又漢書註凡府廷所在皆謂之寺)又漢明帝時攝摩騰自西域白馬駝經來初止鴻臚寺遂　¶
　取寺名為創立白馬寺後名浮屠所居皆曰寺(又宦寺詩秦風寺人之令傳内小臣也令使也又周禮天官寺人掌王之内)¶