(切其謬甚矣釋文吳舊如字何承天云从口下大故魚之大口者名㕦胡化反此音恐驚俗也○按説文釋文俱云吳作㕦讀)¶
(非而玉篇廣韻集韻類篇韻㑹諸書吳字亦皆無去聲一音惟正韻収吳入禡韻詩朱註亦作去聲讀未知孰是存以備考)¶
(又集韻元俱切音愚虞古作吳註詳虍部七畫釋名吳虞也太伯讓位而不就歸封于此虞其志也)又與娛通詩周頌不吳　¶
(不敖疏正義曰人自娛樂必讙譁為聲故以娛為譁也定本娛作吳)吴(俗吳字吳志薛綜傳無口為天有口為吴正字)¶
(通此借字形為諧語非吴字本義正韻吳字註亦作吴非)吵(廣韻亡沼切集韻弭沼切&KR1098;音眇玉篇雉鳴正字通詩邶)¶
(風有鷕雉鳴本作鷕俗作吵○按鷕吵廣韻音切各異正字通强合為一非)又廣韻初爪切集韻楚絞切&KR1098;音煼廣韻聲也　¶
　(又集韻初交切音䜈人名宋大夫吵又集韻楚教切音鈔本作訬輕也)㕯(唐韻集韻女滑切韻㑹女刮切&KR1098;音)¶