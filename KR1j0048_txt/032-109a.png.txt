(單于即引西南留闟敦地後漢馮異傳又降匃奴于林闟頓王註前漢書音義闟音蹋)又闟茸也文選任昉彈劉整整閭閻　¶
(闟茸註闟土合反司馬遷報任安書為掃除之吏在闟茸之中註闟吐臘反闟茸猥賤也茸細毛張揖訓詁以為闟獰劣也)¶
(又作鈒史記商君傳闟戟註索隱曰闟亦作鈒)闠(廣韻集韻正韻&KR1098;胡對切音潰説文市外門也廣韻闤闠市門張衡)¶
　西京賦通闤帶闠註市門曰闠(又道也博雅闤闠道也)又集韻求位切音匱義同　闡(唐韻昌善切集韻韻㑹正)¶
(韻齒善切&KR1098;音幝説文開也增韻闢也後漢班固傳厥有氏號紹天闡繹者註闡開也)又增韻顯也玉篇明也易繫辭夫易　¶
(彰往而察来而微顯闡幽註闡明也書大禹謨舞干羽于兩階傳修闡文敎舞文舞于賓主階閒春秋左傳杜序其微顯闡幽)¶
(裁成義類者皆據舊例而發義指行事以正褒貶揚子太玄經次六幽闡積註六為水稱幽施禄及下故闡積)又玉篇大也　¶
(易豐卦註闡者弘廣之言凡物之大具有二種一者自然之大一者由人之闡弘使大書君陳爾惟弘周公丕訓傳汝為政當)¶
　闡大周公之大訓(又廣也史記秦始皇紀闡并天下又禪梁父註禪闡廣地土也)又地名左傳哀八年夏齊人取讙及闡　¶