(也凡衣服加於身飲食適於口妃妾接於寢皆曰御釋名御語也尊者将有所欲先語之也亦言職卑尊者有所勤御如御牛)¶
(馬然也禮王制千里之内以為御註御謂衣食疏御是進御所須故為衣食)又廣韻侍也進也詩小雅飲御諸友傳御進也　¶
　箋御侍也吉甫逺從鎬地來飲之酒使諸友侍之(又正韻勸侑也禮曲禮御食于君註勸侑曰御)又主也禮曲禮問大夫　¶
(之子長曰能御矣幼曰未能御也註御猶主也疏謂主事也又禦也詩邶風我有㫖畜亦以御冬)又傅御日御御史&KR1098;官　¶
(名詩大雅王命傅御遷其私人箋傅御貳王治事謂冡宰也左傳桓十七年天子有日官諸侯有日御註日官日御典歴數者)¶
(前漢百官表御史大夫秦官位上卿秩千石有繡衣直指後漢百官志侍御史掌察舉非法受公卿郡吏奏事有違失劾舉之)¶
　凡郊廟朝㑹則二人監威儀有違失則劾奏(又女官周禮天官女御掌御叙于王之燕寢周語内官不過九御)又姓正字　¶