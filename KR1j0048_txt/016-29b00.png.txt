(年行一次也周禮春官馮相氏掌十有二歲又保章氏以十有二歲之相觀天下之妖祥疏此太歲在地與天上歲星相應而)¶
(行歲星右行於天一歲移一辰十二歲一小周千七百二十八年為大周太歲左行於地一與歲星跳辰年數同歲星為陽人)¶
(之所見太嵗為隂人所不覩故舉歲星以表太歲歲星與日同次之月一年之中惟於一辰之上為法若元年甲子朔旦冬至)¶
(日月五星俱赴於牽牛之初是歲星與日同次之月十一月斗建子子有太歲至後年歲星移向子上十二月日月㑹於玄枵)¶
(十二月斗建丑丑有太歲推此已後皆然又嵗星木㑹在東方為青龍之象天之貴神福德之星所在之國必昌又史記天官)¶
(書歲星一曰攝提曰重華曰應星曰紀星營室為清廟歲星廟也孝經䬲命決歲星守心年穀豐左傳昭三十二年史墨曰越)¶
(得歲而吴伐之必受其凶又岳珂桯史今星家以太歲為凶星王充論衡抵太歲凶負太歲亦凶抵太歲名曰歲下負太歲名)¶