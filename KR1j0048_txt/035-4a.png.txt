(旻不敢馮河毛傳云馮陵也然則豈渉水陵波而渡故訓馮為陵也又周禮夏官大司馬馮弱犯寡則青之註馮謂乗陵也)¶
(又馮馮牆堅聲詩大雅削屢馮馮傳削牆鍜屢之聲馮馮然朱傳削屢牆成而削治重複也馮馮牆堅聲)又借為馮依字詩　¶
　大雅有馮有翼傳可馮依以為輔翼也(又揚子方言馮怒也楚曰馮註馮恚盛貌左傳昭五年今君奮焉震電馮怒)又恃　¶
(也矜也史記伯夷傳衆庶馮生註馮者恃也言衆庶之情蓋馮恃矜其生也又荘子盗跖篇富人侅溺於馮氣若負重行而上)¶
　也註吕吉甫曰馮恃多資氣驕滿也舊註馮讀如憤非(又不滿之意張衡西京賦惟帝王之神麗懼尊卑之不殊雖斯宇之)¶
(既坦心猶馮而未慮註宫室神嚴所以别尊卑故此宇雖寛坦心未攄散也)又古郡名前漢地理志左馮翊故秦内史太初　¶
　元年更名又馮乗縣屬蒼梧郡(又官名周禮春官宗伯馮相氏註馮乗也相視也)又馮夷神名　又集韻披耕切音怦馮　¶
　閎大也一曰虚廓(又唐韻房戎切集韻韻㑹符風切正韻符中切&KR1098;音逢玉篇姓也韻㑹鄭馮簡子)又集韻皮命切音病　¶
　據也(又父吻切與憤同懣也)增(字彙補奉暗切音梵内典引古䜟記鳳鳳逆序蒼蒼叔度註鳳音梵楊慎)¶