　可也(又衆人驚退也史記項羽紀人馬俱驚辟易數里註言人馬開張易舊處也)又鞭辟䇿勵也程子曰學要鞭辟近裏　¶
　朱子曰辟如驅辟一般大約要鞭督向裏去(又與擗通拊胷也詩邶風寤辟有摽禮檀弓辟踊)又與躄通足病不能行也　¶
　賈誼治安䇿非亶倒縣而已又類辟(又辟厯雷聲别作霹靂)又集韻正韻並毗義切與避同詩魏風宛然左辟註讓而避　¶
　者必左禮儒行内稱不辟親外舉不辟怨(又與睥同史記灌夫傳辟睨兩宫間註與睥睨同邪視也)又集韻正韻並匹智　¶
　切與譬同禮坊記君子之道辟則坊與中庸辟如行逺(又廣韻集韻韻㑹並博厄切音百禮内則麕為辟鷄註聶而切之也)¶
　(又與擘同析裂也禮喪大記為三不辟註大斂之絞既小不復擘裂其末)又正韻莫禮切音米與弭同禮郊特牲有由辟　¶
　焉註謂弭災兵也(又集韻頻彌切正韻蒲麋切並音皮與紕同帶之緣飾也禮玉藻天子素帶朱裏終辟註辟緣也終竟也)¶
　天子熟絹為帶用朱于裏終此帶畫緣之也(又集韻必郢切音丙除也莊子庚桑楚至信辟金)辠(玉篇古文罪字)¶
(註詳网部八畫説文辠犯法也从辛从自自古字言罪人蹙苦辛之憂秦以辠似皇字改為罪○按經史辠罪互用今通)¶