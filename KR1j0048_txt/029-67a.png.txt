　春秋傳誒誒出出今左傳襄三十年作譆(又前漢韋賢傳勤誒厥生註誒歎聲)又楚辭大招誒笑狂只註誒猶強也或曰　¶
　笑樂也一作娛　又誒詒疑疾詳前詒字註(又玉篇虛宜切音羲又集韻呼來切音咍又於開切音哀又於代切哀去聲又)¶
(於記切音意義&KR1098;同)集韻或作唉　誓古文(唐韻集韻韻㑹&KR1098;時制切音逝説文約束也六)¶
(書統从言从折以言折其罪也爾雅釋言謹也註所以約勤謹戒衆疏謹敕也集將士而戒之曰誓釋名制也以拘制之也正)¶
(韻約信也書大禹謨禹乃㑹羣后誓于師傳誓戒也軍旅曰誓左傳閔二年誓軍旅註宣號令也禮曲禮約信曰誓疏用言辭)¶
　共相約束以為信也又文王世子曲藝皆誓之註戒謹也(又玉篇命也周禮春官典命凡諸侯之適子誓于天子攝其君註)¶
　誓猶命也言誓者明天子既命之為嗣樹子不易也(又禮將祭而號令齊百官亦謂之誓周禮天官大宰祀五帝則掌百官)¶
　之誓戒鄭箋誓戒要之刑重失禮也(又男女私約亦曰誓詩國風信誓旦旦)又尚書有甘誓湯誓泰誓牧誓費誓秦誓皆　¶
　篇名傳書有六體誓其一也(又人名史記秦始皇紀高誓古仙人名)又集韻以制切音曳相約以言也　又食列切音舌　¶