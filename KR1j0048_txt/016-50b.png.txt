(肴同詩小雅殽核維旅毛傳殽豆實也鄭箋豆實葅醢也凡非穀而食之曰殽周禮天官醢人掌四豆之實韭葅醓醢之等皆)¶
　實之於豆(又俎實也詩大雅爾殽既将鄭箋殽謂牲體也正義曰歸俎者以牲體實之於俎故謂之俎實)又肉帶骨曰殽　¶
　禮曲禮左殽右胾(殽骨體也殽在俎胾在豆疏熟肉有骨俎)又地名亦山名與崤同春秋僖三十三年晉敗秦師于殽杜　¶
(預註殽在弘農澠池縣西本又作崤地理通釋吕氏春秋九塞殽其一也春秋正義云俗呼為土殽石殽其阨道在兩殽之閒)¶
　史記封禪書自殽以東名山五註殽戸交反亦音豪(又集韻胡刀切音豪義見上)又集韻後教切正韻胡孝切&KR1098;與效同　¶
(象也禮禮運禮必本於天殽於地疏殽效也天逺故言本地近故言效揚子太玄經密於腥臊三日不覺殽註殽效也言相克)¶
(害終日不效矣)增(字彙補與㲃同○按即㲃字之譌)九殾(玉篇息俊切音峻字彙築也)¶