¶
音部¶
¶
音(唐韻集韻韻會正韻&KR1098;於今切音隂說文聲也生於心有節於外謂之音宫商角徴羽聲絲竹金石匏土革木音也)¶
(从言含一書舜典八音克諧禮樂記變成方謂之音疏方謂文章聲既變轉和合次序成就文章謂之音音則今之歌曲也周)¶
(禮春官大師以六律為之音疏以大師吹律為聲又使其人作聲而合之聽人聲與律呂之聲合謂之為音詩序情發於聲聲)¶
(成文謂之音疏此言聲成文謂之音則聲與音别樂記註雜比曰音單出曰聲記又曰審聲以知音審音以知樂則聲音樂三)¶
(者不同以聲變乃成音音和乃成樂故别為三名對文則别散則可以通季扎見歌秦曰此之謂夏聲公羊傳曰十一而稅頌)¶
(聲作聲即音也下云治世之音音即樂也是聲與音樂各得相通也)又易中孚翰音登于天禮曲禮雞曰翰音　又姓見姓　¶
　苑(又正韻於禁切與䕃通左傳文十七年鹿死不擇音杜預註音所茠䕃之處古字借用○按註借用是古字聲同皆相假)¶
(借且釋文作於鳴反&KR1098;不作去聲讀正韻非)三䪦(廣韻户公切集韻胡公切&KR1098;音洪廣韻大聲集韻或作叿)¶