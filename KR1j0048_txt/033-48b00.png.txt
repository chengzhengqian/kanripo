(集韻亦作&KR3145;)雅(唐韻烏加切集韻於加切竝音丫說文楚烏也一名鸒一名卑居秦謂之雅从隹从牙註徐鉉曰今)¶
　俗别作鴉非是　集韻亦作鴉鵶(又小爾雅小而腹下白不反哺者謂之雅烏)又唐韻五下切集韻韻㑹正韻語下切&KR1098;　¶
　音庌義同(又玉篇正也爾雅疏雅正也周禮春官大師教六詩曰風曰賦曰比曰興曰雅曰頌註雅正也言今之正者以為)¶
　後世法(又詩小雅以雅以南箋雅萬舞也周樂尚武故謂萬舞為雅雅正也)又論語子所雅言註孔曰雅言正言也朱註　¶
　雅常也(又玉篇儀也嫻雅也史記司馬相如傳從車騎雍容閒雅甚都)又玉篇素也史記張耳陳餘傳張耳雅遊註韋昭　¶
　曰雅素也(又史記淮南王傳天子以伍被雅辭多引漢之美後漢竇后紀及見雅以為美)又樂名周禮春官笙師應雅註　¶
(雅狀如漆筩而弇口大二圍長五尺六寸以羊韋鞔之有兩紐疏畫)又酒器名東觀漢記今日歳首請上雅壽註雅酒閜也　¶