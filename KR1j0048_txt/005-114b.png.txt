　之九㑹命岱宗春秋緯河圖有九篇(又版圖周禮天官宫正為之版以待釋文版名籍圖地圖也又地官大司徒以天下土)¶
(地之圖周知九州之地域廣輪之數又夏官職方氏掌天下之圖以掌天下之地註圖若今司空郡國輿地圖也史記酇侯世)¶
(家沛公至咸陽蕭何獨先入收秦丞相御史律令圖書具知天下阸塞户口多少强弱處)又圖讖占驗之書也後漢光武紀　¶
　李通以圖讖説帝又中元元年宣布圖讖於天下(又圖象周禮秋官司約小約劑書于丹圖註小約劑萬民約也丹圖雕器)¶
(簠簋之屬有圖象者也何晏景福殿賦圖象古昔以當箴規王延夀魯靈光殿賦圖畫天地品類羣生)又浮圖佛教也又寺　¶
(塔亦曰浮圖杜甫有和髙適登慈恩寺浮圖詩又王君玉國老談苑李允則守雄州出庫錢建浮圖監司劾奏真宗使密諭之)¶
(允則曰非留心釋氏實為邉地起望樓耳韓愈王仲舒墓誌禁僧道不得於境内立浮圖以其誑丐漁利奪編氓之産也)又　¶