(韻放也食也揚子方言牧飤也註謂放飤牛馬也書禹貢萊夷作牧傳萊夷地名可以放牧詩小雅爾牧來思周禮地官牧人)¶
(掌牧六畜而阜蕃其物以供祭祀之牲牷又夏官校人夏祭先牧註始養馬者又牧師掌牧地左傳僖二十八年不有行者誰)¶
　扞牧圉註牛曰牧馬曰圉又哀元年少康為仍牧正(又爾雅釋地郊外謂之牧疏言可放牧也書牧誓云王朝至于商郊牧)¶
　野乃誓是也書傳紂近郊三十里地名牧(又易謙卦謙謙君子卑以自牧也註牧養也)又小爾雅牧臨也揚子方言牧司　¶
(也察也韻㑹治也書舜典既月乃日覲四岳羣牧傳九州牧監又呂刑非爾惟作天牧禮曲禮九州之長入天子之國曰牧周)¶
(禮天官大宰九兩一曰牧以地得民註牧州長也前漢成帝紀罷部刺史官更置州牧)又詩邶風自牧歸荑傳牧田官也　¶
　又禮月令舟牧覆舟註主舟之官也(又周禮地官小司徒乃經土地而井牧其田野註隰臯之地九夫為牧二牧而當一井)¶
(今造都鄙授民田有不易有一易有再易通率二而當一是之謂井牧)又周禮地官遂師經牧其田野註經牧制田界與井　¶
　也　又廣韻使也(又爾雅釋畜黑腹牧疏牛黑腹者名牧又左傳隱五年鄭人侵衛牧註牧衛邑)又廣牧縣名屬朔方　¶