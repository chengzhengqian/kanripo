丁(唐韻集韻韻㑹正韻竝當經切音玎十幹名說文夏時萬物皆丁實丁承丙象人心六書正譌丁蠆尾也象形凡造)¶
(物必以金木為丁附著之因聲借為丙丁字爾雅釋天太歲在丁曰彊圉月在丁曰圉禮月令仲春之月上丁命樂正習舞釋)¶
　菜又唐書禮樂志仲春仲秋釋奠於文宣王皆以上丁(又五丁力士蜀記秦惠王欲伐蜀造石牛置金其後蜀人使五丁力)¶
　士拖石成道秦遂伐蜀杜甫詩論功超五丁(又六丁神名道書陽官六甲隂官六丁謂六甲中丁神也)又爾雅釋詁丁當　¶
　也註相當值詩大雅寧丁我躬(又民丁唐書食貨志租庸調之法以人丁為本又授田十畝歲輸粟二斛謂之租丁)又莊　¶
(子養生主庖丁解牛杜甫詩畦丁負籠至宋史高宗紀團敎峒丁槍杖手又罷亷州貢珠縱蛋丁自便何異傳募山丁捕首亂)¶
(者唐璘傳團結漁業茶鹽舟夫蘆丁悉備燎舟之具元史博爾忽傳畬丁溪子橘録金橘高不及尺許結實繁多園丁種之以)¶
　鬻於市(又零丁或作伶仃失志貌晉書李密傳零丁孤苦至於成立)又彼此相屬曰丁寧後漢郎顗傳丁寧再三留神於　¶
　此俗作叮嚀(又丁寧鉦也左傳宣四年楚伯棼射王汰輈及鼓跗著於丁寜)又丁東聲也凡玉珮鐵馬聲皆曰丁當當東　¶