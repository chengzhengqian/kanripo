(肆故也疏肆之為故語更端辭也又肆今也註肆既為故又為今此義相反而兼通者書大禹謨肆予以爾衆士奉辭伐罪傳)¶
　肆故也詩大雅肆不殄厥愠亦不隕厥問傳肆故今也(又博雅伸也左傳僖三十年旣東封鄭又欲肆其西封註肆申也)¶
　又小爾雅餘也(又緩也書舜典眚災肆赦傳肆緩也過而有害當緩赦之左傳莊二十二年肆大眚疏肆緩也○按公羊傳)¶
　註肆跌也過度也穀梁傳註肆失也三傳異義(又玉篇量也)又大也書梓材越厥疆土于先王肆傳能遠拓其界壤則于　¶
　先王之道遂大(又長也詩大雅其詩孔碩其風肆好傳肆長也)又弃也揚雄長楊賦故平不肆險安不忘危也註服虔曰　¶
　肆弃也(又小爾雅突也詩大雅是伐是肆傳肆疾也箋肆犯突也疏肄為犯突言犯師而衝突之左傳文十二年若使輕者)¶
　肆焉其可註肆暫往而退也(又周禮春官小胥凡縣鐘磬半為堵全為肆註編縣之二八十六枚在一虡謂之堵鍾一堵磬一)¶