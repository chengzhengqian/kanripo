(塞也意有所欲而猶塞款款然也謝靈運詩語往實款然註款然謂如其所欲)又博雅誠也愛也楚辭卜居寧悃悃款款朴　¶
(以忠乎註悃悃款款志純一也後漢卓茂魯恭傳贊卓魯款款愔慤徳滿註款款忠誠也)又叩也求通也晏子雜篇前驅款　¶
(門史記商君傳由余聞之款闗請見太史公自序重譯款塞又至也張衡西京賦繞黄山而款牛首)又㽞也謝靈運詩㫁　¶
　絶雖殊念俱為歸慮款(又款曲猶委曲也後漢光武紀諸母相與語曰文叔少時謹言與人不款曲唯直柔耳謝靈運詩辛)¶
　勤風波事款曲洲渚言(又科也今章疏言列款謂科條列之)又誌也史記封禪書汾陽得鼎鼎大異於衆鼎文鏤無款識　¶
(前漢郊祀志鼎細小又有款識註師古曰款刻也識記也張世南游宦記聞款謂隂字是凹入者識謂陽字是挺出者博古圖)¶
　款在外識在内夏器有款無識商器無款有識(又空也荘子逹生篇款啟寡聞之夫註款空也啟開也如空之開所見小也)¶