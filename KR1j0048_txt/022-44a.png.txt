(特計切集韻韻㑹正韻大計切竝音第王者大祭名禮大傳禮不王不禘王者禘其祖之所自出以其祖配之○按禘祫之説)¶
(千古聚訟鄭康成據禮緯三年一祫五年一禘謂袷大禘小王肅張融孔晁輩謂祫小禘大確分禘祫爲兩祭通考禮經禘祫)¶
(實一事而禘即時祭中之一也夫祫从示从合是凡合祭皆爲祫禘从示从帝蓋帝祭之稱其制始帝舜夏商周因之其義取)¶
(審諦昭穆上追祖所自出下及毁廟未毁廟之主天子四時之祭春礿夏禘秋嘗冬烝祭統王制每竝舉之而要莫大於禘故)¶
(春秋獨書大事公羊亦以禘之祫爲特大而著之曰大祫也先儒以春秋公羊於此俱不言禘遂謂别有祫祭獨杜預以左傳)¶
(無祫祭之文因以禘釋大事孔頴達疏曰祫即禘也取其序昭穆謂之禘取其合羣祖謂之祫誠不易之解矣趙匡又泥以祖)¶
(配之之文謂不及羣祖夫始祖下皆曰祖以祖配之獨不包諸祖乎且爾雅釋祭云禘大祭也若止禘祖所自出非大合昭穆)¶
(得爲大祭乎元儒黄楚望曰始祖率有廟無廟之主以共享於所自出所以使子孫皆得見其祖又以世次久遠見始祖之功)¶
(徳爲尤盛也斯深得制禘之㫖矣)增(説文齋本字註詳齊部三畫)䄕(字彙補古文社字註詳三)¶