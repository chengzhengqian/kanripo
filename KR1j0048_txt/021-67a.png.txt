(名宋書禮志劎不得鹿盧形註古劒首以玉作鹿盧謂之鹿盧劒)又果名爾雅釋木邊腰棗註今謂之鹿盧棗　又若盧官　¶
　名主弩射前漢百官公卿表少府屬官有若盧令丞(又獄名主鞫将相大臣禮月令疏囹圄漢曰若盧)又盧牟猶規矩也　¶
　淮南子要略篇盧牟六合(又盧胡笑也一作胡盧後漢應劭傳掩口盧胡而笑孔叢子抗志篇衞君胡盧大笑)又地名左　¶
　傳隱三年尋盧之盟也註齊地今濟北盧縣故城(又山名前漢揚雄校獵賦後陳盧山註單于南庭山也)又姓廣韻姜氏　¶
(封於盧以國為氏又複姓列子有長盧子古有尊盧氏後氏焉又有盧胥善弋左傳有盧蒲嫳漢有索盧恢姓苑有盧妃氏湛)¶
(盧氏五代周書有豆盧寧魏書有叱盧沓盧等氏又三字姓魏書又吐伏盧奚斗盧北史有莫胡盧)又字彚盧回切音雷周　¶
(禮夏官職方氏兖州其浸維盧鄭康成讀○按水經注漢封劉豨為盧縣侯國前漢王子侯表作雷侯豨是盧雷古字通)又　¶
(正韻凌如切音閭與臚同唐書和逢堯傳攝鴻盧卿前漢百官公卿表作鴻臚秦名典客漢武帝更名大鴻臚)又與閭同前　¶
(漢霍去病傳濟弓盧註水名史記作弓閭)説文本从虍从凷俗从田作盧非　增(篇海方問切音奮迅也)¶