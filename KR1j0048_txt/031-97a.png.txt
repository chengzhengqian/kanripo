　又博雅酌漱也又益也(又禮曲禮酒曰清酌博雅清酌酒也)又取善而行曰酌左傳成六年子為大政將酌於民者也註　¶
　酌取民心以為政禮(記坊記上酌民言則下天上施註酌猶取也)又參酌也周語後王斟酌焉前漢叙傳斟酌六經放易　¶
　象論(又地名史記建元以來王子侯者年表平酌侯葘川懿王子註屬北海)又正字通武王樂歌周頌於鑠王師之篇名　¶
　酌亦省作勺禮内則十三舞勺註勺與酌同(又集韻實若切音杓挹也左傳成十四年不内酌飲釋文酌市略反亦讀章略)¶
(反)䣧(唐韻與職切集韻逸織切並音弋説文酒色也又集韻待戴切音代與同甘也)類篇亦作　配¶
　唐韻集韻滂佩切韻㑹滂沛切並音嶏説文酒色也(又玉篇匹也媲也對也當也合也易繫辭廣大配天地變通配四時書)¶
　君牙對揚文武之光命追配于前人(又夫婦曰配偶易蒙卦納婦吉傳婦者配已而成徳者也詩大雅天立厥配受命既固)¶
　(又増韻侑也易豫卦先王以作樂崇徳殷薦之上帝以配祖考禮雜記男子袝于王父則配)又禮禮器齊人將有事于泰　¶
　山必先有事于配林註配林林名(又韻㑹流刑隸也王溥五代會要晉天福三年左街從人韓延嗣徒二年半刺面配華州)¶