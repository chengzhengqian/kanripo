(曰寒曰風註雨木氣暘金氣燠火氣寒水氣風土氣為五氣又素問寒熱風燥濕五氣之聚也寒生水熱生火風生木燥生金)¶
　濕生土(又六氣左傳昭元年六氣陰陽風雨晦明也又莊子逍遙遊乗天地之正而御六氣之辨註平旦為朝霞日中為正)¶
(陽日入為飛泉夜半為沆瀣與天玄地黄為六氣王逸楚辭註陵陽子明經春食朝霞日欲出時黄氣也秋食淪隂日沒已後)¶
(赤黄氣也冬食沆瀣北方夜半氣也夏食正陽南方日中氣也并天玄地黄之氣為六氣)又年有二十四氣内經五日謂之　¶
(候三候謂之氣書正義二十八宿布於四方隨天轉運所以叙氣節也氣節者一歲三百六十五日有餘分為十二月有二十)¶
(四氣一為節氣謂月初也一為中氣謂月半也以彼迭見之星叙此月之節氣)又歴家有候氣法司馬彪續漢書候氣之法　¶
(為室三重塗亹周密布緹幔室中以木為按毎律各一内庳外高從其方位加律上以葭灰抑其内端案歴而候之氣所動者)¶
　其灰斯散人及風所動者其灰聚(又有望雲氣法周禮春官保章氏以五雲之物辨吉凶水旱之祲象註視日旁雲氣之色)¶
(青為蟲白為喪赤為兵荒黑為水黄為豐史記天官書雲氣有獸居上者勝又日旁雲氣人主象又金寶之上皆有氣不可不)¶