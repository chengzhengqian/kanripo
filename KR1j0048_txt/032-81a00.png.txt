¶
門部¶
¶
門(廣韻莫奔切集韻正韻謨奔切韻㑹謨昆切竝音捫説文聞也从二户象形玉篇人所出入也在堂房曰户在區域)¶
(曰門博雅門守也釋名捫也言在外為人所捫摸也易同人同人于門註心無係吝通夫大同出門皆同故曰同人於門也書)¶
(舜典賔于四門四門穆穆傳四門四方之門禮月令孟秋之月其祀門周禮天官掌舎為帷宫設旌門註王行止食息張帷為)¶
(宫樹旌以表門又設車宫轅門註王止宿險阻之處車以為藩則仰車以其轅表門今幕府亦稱轅門牙門楚辭九辯君之門)¶
(以九重註天子九門關門遠郊門近郊門城門臯門雉門應門路門寢門亦曰庫門)又譙門城上為高樓以望者前漢陳勝　¶
　傳獨守丞與戰譙門中(又橋門國學門也後漢儒林傳圜橋門而觀聽者蓋億萬計)又師門後漢桓榮傳上則通達經旨　¶
(下則去家慕鄉求謝師門又通鑑唐狄仁傑嘗薦姚元崇等數十人或謂曰天下桃李悉在公門)又正字通世族盛著曰門　¶
　望韓顯宗疏言門望者祖父之遺烈(又凡物闗鍵處皆謂之門易繫辭道義之門疏物之得宜從此易而來故云道義之門)¶