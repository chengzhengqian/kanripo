¶
白部¶
¶
白古文(唐韻旁陌切集韻韻㑹正韻薄陌切&KR1098;音帛說文西方色也隂用事物色白从入合)¶
(二二隂數也釋名啓也如氷啓時色也爾雅釋天秋為白藏疏秋之氣和則色白而收藏也周禮冬官考工記畫繪之事西方)¶
(謂之白書禹貢冀州厥土惟白壤青州厥土白墳又禮檀弓殷人尚白)又増韻素也潔也易賁卦白賁无咎註其質素不勞　¶
　文飾也又說卦巽為白疏風吹去塵故潔白也(又明也禮曾子問當室之白註謂西北隅得户明者也荀子正名篇說不行)¶
(則白道而冥窮註白道謂明道也前漢谷永傳反除白罪註罪之明白者皆反而除之)又白屋以茅覆屋也前漢蕭望之傳　¶
　恐非周公相成王致白屋之意(又白衣給官府趨走者前漢兩龔傳聞之白衣戒君勿言也)又白徒猶白身管子乗馬篇　¶
　白徒三十人奉車兩(又白丁北史李敏傳周宣帝謂樂平公主曰敏何官對曰一白丁耳)又白民魏書食貨志荘帝班入　¶
　粟之制白民輸五百石聽依第出身(又白著唐書劉晏傳稅外横取謂之白著春明退朝錄世人謂酒酣為白著言刻薄之)¶