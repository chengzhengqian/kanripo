¶
舌部¶
¶
舌(唐韻集韻韻㑹正韻竝食列切然入聲說文舌在口所以言也别味者也徐曰凡物入口必干於舌六書精藴舌以)¶
(卷舒爲用口以開闔爲用各一其隂陽也釋名舌卷也可以卷制食物使不落也又舌泄也舒泄所當言也易說卦兌爲口舌)¶
　疏口舌爲言語之具也詩大雅莫捫朕舌言不可逝矣(又射侯上下个曰舌儀禮鄕射禮倍中以爲躬倍躬以爲左右舌註)¶
　居兩旁謂之个左右出謂之舌(又言也揚子太玄經吐黄酋舌註舌言也)又姓姝纂越大夫舌庸又羊舌複姓左傳閔二　¶
　年狐突欲行羊舌大夫曰不可疏羊舌氏也爵爲大夫(又官名周語坐諸門外而使舌人體委與之註舌人能達異方之志)¶
　象胥之官也(又國名淮南子地形訓穿匈民反舌民註反舌民不可知而自相曉一說舌本在前不向喉故曰反舌也南方)¶
(之國名也山海經岐舌國在其東一曰在不死民東註其人舌皆岐或云支舌也)又草名爾雅釋草萿麋舌註今麋舌草春　¶
(生葉有似於舌又博雅燕薁蘡舌也又正字通牛舌芣苢别名江東呼蝦蟇衣山東名牛舌)又鳥名禮月令仲夏之月反舌　¶