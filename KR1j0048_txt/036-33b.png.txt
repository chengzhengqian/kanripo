(禮曰膳膏鱢○按今周禮天官庖人作臊)鱣(唐韻集韻韻㑹&KR1098;張連切音邅説文鯉類也爾雅釋魚鱣註大魚似鱏而)¶
(短鼻口在頷下體有邪行甲無鱗肉黄大者長二三丈江東呼為黃魚陸璣草木蟲魚疏鱣出江海三月中從河下頭來上形)¶
(似龍鋭頭口在頷下背上腹下皆有甲今於盟津東石磧上鉤取之大者千餘斤可蒸為&KR0796;又可為鮓魚子可為醬詩衛風鱣)¶
　鮪發發前漢賈誼傳横江湖之鱣鯨註師古曰鱣亦作鱏(又史記建元以來年表城陽頃王子封鱣註索隱曰縣召)又集　¶
　韻唐干切音壇義同(又集韻正韻&KR1098;上演切音善同鱓後漢楊震傳有冠雀銜三鱣魚飛集講堂前都講取魚進曰虵鱣者)¶
(卿大夫服之象也註續漢書謝承書鱣皆作鱓然則鱣鱓古字通也顔氏家訓後漢書云鸛雀銜三鱓魚多假借為鱣鮪之鱣)¶
(俗之學士因謂之鱣魚按魏武四時食制鱣魚大如五斗匳長一丈郭璞註爾雅鱣長二三丈安有鸛雀能勝一者况三頭乎)¶