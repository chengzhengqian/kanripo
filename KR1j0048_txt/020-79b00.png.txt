(唐韻集韻失人切韻㑹正韻升人切&KR1098;音身十二支之一爾雅釋天太歳在申曰涒灘釋名申身也物皆成其身體)¶
(各申束之使備成也史記律書七月也律中夷則其於十二子為申申者言陰用事申賊萬物)又重也易巽卦重巽以申命　¶
(書堯典申命羲叔傳申重也後漢朱暉傳願將軍少察愚言申納諸儒)又致也禮郊特牲大夫執圭而使所以申信也　又　¶
(舒也武王弓銘屈申之義廢興之行無忘自過班彪北征賦行止屈申與時息兮)又欠伸也莊子刻意篇熊經鳥申　又博　¶
(雅申申容也論語子之燕居申申如也朱註申申其容舒也又姓史記三王本紀神農五百三十年而軒轅氏興焉其後有)¶
　州甫申吕皆姜姓之後&KR1098;為諸侯又申屠複姓(又國名詩王風彼其之子不與我戍申傳申姜姓之國左傳隱元年鄭武公)¶
　娶於申註申國今南陽宛縣(又州名韻㑹春秋時屬楚秦南陽郡後魏為郢州周為申州)又山名山海經申山其上多榖　¶