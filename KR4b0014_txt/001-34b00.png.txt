河鹽蜀薑劑水火而和調糅蘇蔱以芬芳脯追復而不¶
盡犢稍割而無傷黿羮流歠蜒醬先嘗鱠温湖之美鮒¶
切丙穴之嘉魴落爼霞散逐刃雪揚輕同曵蠒白似飛¶
霜蔗有盈丈之名桃表兼斤之實杏積魏國之貢菱為¶
巨野所出衡曲黄梨汶垂蒼栗隴西白柰湘南朱橘荔¶
枝沙棠蒲萄石蜜𤓰稱素腕之美棗有細腰之質並抗¶
吻以除煩永咀牙而消疾於是三雅陳席百味開印玉¶
璣星稀蘭英縹潤既夷志於坎壈亦忘懐於鄙吝此葢¶