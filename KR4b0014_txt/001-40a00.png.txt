輟貢吏無虚帛天瑞磊砢而相尋地符氛氲而不少收¶
六穂於征賦玩九莖於池沼三足應感而來儀一角知¶
時而自擾映景星於初蓂聆鳳音於將曉若乃亭毒坱¶
圠合天地而並施陶鈞日月與造化而齊功故非言辭¶
之可盡筆札之能窮懐真獨往之夫奔走而從事滅跡¶
藏名之士顛倒而向風二漢有同於兒戲魏晋無礙於¶
胸中言未畢先生攝衣而起曰子前所說似玉巵之無¶
當徒費辭而難領譬猶背日而視秋毫卻行而求鄢郢¶