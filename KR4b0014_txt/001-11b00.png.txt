　　擬輕薄篇¶
城東美少年重身輕萬億柘彈隋珠丸白馬黄金飾長¶
安九逵上青槐䕃道植轂擊晨已喧肩排暝不息走狗¶
通西望牽牛亘南直相期百戲傍去來三市側象牀沓¶
繡被玉盤傳綺食倡女掩歌扇小婦開簾織相看獨隱¶
笑見人還斂色黄鵠悲故羣山川詠新識鳥飛過客盡¶
雀聚行龍匿酌羽方厭厭此時懽未極¶
　　聊作百一體¶