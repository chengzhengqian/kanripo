管清羅薦合絃歌雪袖遲逐唱回纎手聽曲動蛾眉凝¶
情盼墮珥㣲睇託含辭日暮留嘉客相㸔愛此時¶
　　從主移西州寓直齋内霖雨不晴懐郡中遊聚¶
寓直慚虎賁沉迷豈職事祈祈寒枝動濛濛秋雨駛不¶
見眼中人空想山南寺雙桐傍櫩上長楊夾門植夙昔¶
搆良遊接膝同懽志東西忽為阻向隅懐獨思颯颯履¶
聲喧擾擾郡分異臥聞復雷響坐視重扃秘欲寄一行¶
書何解三秋意¶