屬海運風積如鵬舉浮水暗舟艫合㟁喧徒侣凜凛窮¶
秋暮初寒入洲渚鐃吹響清江懸旗出長嶼危檣逈不¶
進沓浪高難拒回首泣親賔中天望宛許帝城猶隠約¶
家園無處所去矣方悠悠含意將何語¶
　　夜夢故人¶
客心驚夜魂言與故人同開簾覺水動映竹見牀空浦¶
口望斜月洲外聞長風九秋時未晩千里路難窮已如¶
擁腫木復似飄颻蓬相思不可寄直在寸心中¶