下帷醖藉豈弟和樂緝熙生徒肅肅賔友師師並接跡¶
以聞道俱援手而授辭心絶内戰事無外欲横經者比¶
肩擁篲者繼足醜申韓之法令陋桓文之風俗六郡凑¶
其衣冠五陵窮其軌躅信斯文其若水實斯人之如玉¶
若夫珠璣産於蚌蛤珪璧出於山淵未有玉不瑩而為¶
寳人不學而稱賢葢持身之筦籥進徳之舟船響如鐘¶
而待叩明似鏡以長懸此見重於經術寧降志於吾賢¶
先生曰誠此言之甚美此道之為曠恥見嘲於腐儒豈¶