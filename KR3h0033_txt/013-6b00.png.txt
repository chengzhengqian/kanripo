三千段榖三千石更勅越州支給辨才不敢將入已用¶
廻造三層寶㙮㙮具精麗至今猶存老僧因驚悸患重¶
不能強飯惟歠粥歳餘乃卒帝命供奉榻書人趙模韓¶
道政馮承素諸葛貞等四人各榻數本以賜皇太子諸¶
王近臣貞觀二十三年聖躬不預幸玉華宮含風殿臨¶
崩謂髙宗曰我欲從汝求一物汝誠孝也豈能違我心¶
耶汝意何如髙宗哽咽流涕引耳而前受制命太宗曰¶
我所欲得蘭亭可與將去及弓劍不遺仝軌畢至隨仙¶