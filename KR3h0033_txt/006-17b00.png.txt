聖人之作易也觀變於隂陽而立卦發揮於剛柔而生¶
爻是以立天之道曰隂與陽立地之道曰柔與剛立人¶
之道曰仁與義兼三才而兩之故易六畫而成卦六位¶
而成章又伏羲自重之驗也若以後世聖人易之以書¶
契謂伏羲即昔者聖人之作易也謂誰矣則自伏羲自¶
重八卦下造書契煥乎可明不至疑惑也又曰河出圖¶
洛出書聖人則之孔安國云河圖八卦是洛之九疇馬¶
融王肅姚信等並云得河圖而作易禮含文嘉曰伏羲¶