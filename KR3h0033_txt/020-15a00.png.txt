雖春秋之時文字未别而言亥字有二首六身則與今¶
亥字異下其首之二畫竪置身傍□作□此則二萬六¶
千六百之數也㨿此亥文則春秋之時有𨽻書矣又酈¶
善長水經注云臨淄人有發古冡者得銅棺棺外隱起¶
為文言齊太公𤣥孫胡公之棺也惟三字古文餘今書¶
此胡公又在春秋之前即𨽻書興於周代明矣當時未¶
全行猶與古人相参自秦程邈已來乃廢古文全行𨽻¶
體故程邈等擅其名非創造也¶