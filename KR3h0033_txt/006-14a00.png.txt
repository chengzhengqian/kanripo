行於世章草幾將絶矣懐瓘按右軍之前能今草者不¶
可勝數諸君之説一何孟浪欲杜衆口亦猶履影滅跡¶
扣鐘銷聲也又王愔云藁書者若草非草草行之際也¶
非也按藁亦草也因草呼藁正如真正書冩而又塗改¶
亦謂之草藁豈必草行之際謂之草者盖取諸渾屯天¶
造草昧之意也文而為本法此也故孔子曰裨諶草創¶
之是也楚懐王使屈原造憲令草藁未成上官氏見欲¶
奪之又董仲舒欲言灾異草藁未上主父偃竊而奏之¶