詳可得畧説也而世之人大共非訾以為好竒者也故¶
詭更正文鄉壁虛造不可知之書變亂常行以耀於世¶
諸生競説字解經諠稱秦之隸書為倉頡時書云父子¶
相𫝊可得改易乃猥曰馬頭人為長人持十為斗蟲者¶
屈中也廷尉説律至以字斷法苛人受錢苛之字止句¶
也若此者甚衆皆不合孔子古文謬於史籀俗儒嗇夫¶
翫其所習蔽所希聞不見通學未嘗覩字例之條怪舊¶
執而善野言以其所知為秘妙究洞聖人之微㫖又見¶