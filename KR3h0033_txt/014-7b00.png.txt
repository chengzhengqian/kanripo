殊不勝庾翼郗愔迨其末年乃造其極嘗以章草答庾¶
亮亮以示翼翼嘆服因與羲之書云吾昔有伯英章草¶
書十紙過江亾失常痛妙迹永絶忽見足下答家兄書¶
煥若神明頓還舊觀舊説羲之罷會稽住蕺山下一老¶
嫗捉十許六角竹扇出市王聊問一枚直幾云直二十¶
許右軍取筆書扇扇為五字嫗大悵惋云舉家朝食惟¶
仰於此何乃書壞王云但言王右軍書字索一百入市¶
市人競市去姥復以十數扇來請書王笑不答又云羲¶