是曰古文孝經援神契云奎主文章蒼頡倣象是也夫文字者¶
摠而為言包意以名事也分而為義則文者祖父字者子孫¶
得之自然備其文理象形之屬則謂之文因而滋蔓母子相¶
生諧聲㑹意之屬則謂之字字者言孳乳浸多也題之竹帛¶
謂之書書者如也舒也著也記也著明萬事記往知來名言¶
諸無宰制羣有何幽不貫何往不經實可謂事簡而應博豈¶
人力哉易曰上古結繩以治後世聖人易之以書契夫一徳之¶
道化其性于未然之前結繩之教懲其罪于已然之後故¶