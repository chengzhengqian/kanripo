有好事公子頻行枉顧問及自古名書頗為定其差等¶
曰可謂知書矣夫丹素異好愛惡罕同若鑒不圓通則¶
各守封執是以世議紛操何不製其品格豁被疑心哉¶
且公子貴斯道也惑之乃為其估貴賤既辨優劣了然¶
因取世人易解遂以王羲之為標準如大王草書字直¶
一百五字乃敵一行行書三行行書敵一行真正徧帖¶
則爾至如樂毅黄庭太師箴畫賛累表告誓等但得成¶
篇即為國寶不可計以字數或千或萬惟鑒别之精粗¶