可述授民軌物則縣方象魏興功命衆則誓威師旅律¶
存三尺政仰八成聽稱責於傅别執士師於兩造勒功¶
名於鍾鼎頌美德於神祇故百官以治萬民以察雕金¶
鏤玉升崧岱而告平汗竹裁縑寫憲章而授政莫不以¶
版牘施行經緯文字表於無窮者矣所以垂性閒居而¶
覿遐年之世藏形晦跡而識逺方之風遵覽篆素以測¶
九垓則靡差膚寸詳觀記録以游八裔則不謬毫釐鑒¶
氷鏡於往謨遺元龜於今體仰瞻景行式備音文戒慎¶