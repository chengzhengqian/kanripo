遇禪師寒温既畢語議便合因延入房内即共圍棋枕¶
琴投壺握槊談説文史意甚相得乃曰白頭如新傾盖¶
若舊今後无形迹也便留夜宿設崗面藥酒茶果等江¶
東云崗面猶河北稱甕頭謂初熟酒也酣樂之後請賓¶
賦得辨才因探得來字韻詩曰初醖一崗開新知萬里¶
來披雲同落寞步月共徘徊夜久孤琴思風長旅雁哀¶
非君有秘術誰照不燃灰蕭翼探得招字韻詩曰邂逅¶
欵良宵殷勤荷勝招彌天何若舊初地豈成遥酒蟻傾¶