不適義無不從當仁者得意忘言罕陳其要企學者希¶
風叙妙雖述猶踈徒立其工求敷厥旨不揆庸昧輒効¶
所明庶欲𢎞既往之風規導將來之器識除繁去濫覩¶
迹明心者焉代有筆陣圖七行中畫執筆圖手貌乖舛¶
㸃畫湮訛頃見南北流傳疑是右軍所製雖則未詳真¶
偽尚可發啟童蒙既常俗所存不籍編録至於諸家勢¶
評多渉浮華莫不外狀其形内迷其理今之所撰亦無¶
取焉若乃師宜官之高名徒彰史牒邯鄲淳之令範空¶