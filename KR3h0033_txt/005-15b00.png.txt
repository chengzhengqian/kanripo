夫行書非草非真離方遁圓在乎季孟之間兼真者謂¶
之真行帶草者謂之行草子敬之法非草非行流便於¶
行草又處其中間無籍因循寧拘制則挺然秀出務於¶
簡易情馳神縱超逸優遊臨事制宜從意適便有若風¶
行水散潤色開花筆法體勢之中最為風流者也逸少¶
秉真行之要子敬執行草之權父之靈和子之神俊皆¶
古今之獨絶也世人雖不能甄别但聞二王莫不心醉¶
是知德不可偽立名不可虚成然荆山之下玉石參差¶