其書名其字勢曰銀鈎蠆尾¶
韋誕字仲將京兆人善楷書漢魏宫觀題署多是誕手¶
魏明帝起凌雲臺先釘牓未題籠盛誕轆轤長絙引上¶
使就牓題去地將二十五丈誕危懼誡子孫絶此楷法又¶
著之家令官至大鴻臚¶
宋文帝書自謂不減王子敬時議者云天然勝羊欣功¶
夫不及欣¶
王平南廙是右軍叔自過江東右軍之前推廙為最畫¶