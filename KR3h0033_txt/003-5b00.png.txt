秦既用篆奏事繁多篆事難成即令𨽻人佐書曰𨽻字¶
漢因用之獨符璽幡信題署用篆𨽻者篆之㨗也上谷¶
王次仲始作楷法至靈帝好書時多能者而師宜官為¶
最大則一字經丈小則方寸千言甚矜其能或時不持¶
錢詣酒家飲因書其壁顧觀者酧以酒直計錢足而㓕¶
之每書輒削而焚其柎梁鵠乃益其柎而飲之酒候其¶
醉而竊其柎鵠卒以書至選部尚書宜官後為袁術將¶
今鉅鹿宋子有耿球碑是術所立其書甚工云是宜官¶