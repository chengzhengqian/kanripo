倚刀較尺驗於成字真草既分於星芒烈火復成於朱¶
佩或横牽䜿掣或濃㸃輕拂或將放而更留或因挑而¶
還置敏思藏於胸中巧意發於毫鋩詹尹端䇿故以迷¶
其造化英韶傾耳無以察其音聲殆善射之不注妙斵¶
輪之不𫝊是以鷹爪含利出沒兎毫龍管潤霜逰茲蠆¶
尾學者鮮能具體窺者罕得其門若探妙測深盡形得¶
勢烟花落紙將動風彩帶字欲飛疑神化之所為非人¶
世之所學惟張有道鍾元常王右軍其人是也張工夫¶