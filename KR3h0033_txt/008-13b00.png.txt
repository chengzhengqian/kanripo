安定梁鵠後漢人官至選部尚書得師宜官法魏武重¶
之常以鵠書懸帳中宫殿題署多是鵠手也¶
陳留邯鄲淳為魏臨菑侯文學得次仲法名在鵠後毛¶
𢎞鵠弟子令祕書八分皆傳𢎞法又有左子邑與淳小¶
異亦有名¶
京兆杜度為漢齊相始有草名¶
安平崔瑗後漢濟北相亦善草書平苻堅得摹崔瑗書¶
王子敬云極似張伯英瑗子實官至尚書亦能草書¶