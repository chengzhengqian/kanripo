攝成稜角是乃病也豈曰力哉夫良工理材斤斧無跡¶
才子序事潛及其間書能入流含於和氣宛與理會曲¶
若天成刻角揮鋒就利除害萬事拙者易能者難童蒙¶
書有稜角豈謂能也共人相知若始疎而終密者則大¶
同始密而終疎者則大異故小人甘以壞君子淡以成¶
揮俗之書甘而易入乍觀肥滿則悦心開目亦猶鄭聲¶
之在聽也又若臣之事主獻小利叙小能則非大材理¶
無所用謟諛者必有順情之説忠讜者必有逆耳之言雖¶