司空甄豐等挍文書之部自以為應制作頗改定古文¶
時有六書一曰古文孔子壁中書也二曰竒字即古文¶
而異者也三曰篆書即小篆秦始皇帝使下邽人程邈¶
所作也(徐鍇曰李斯雖改史篇為/秦篆而程邈復同作也)四曰佐書即秦隸書¶
五曰繆篆所以摹印也六曰鳥蟲書所以書幡信也壁¶
中書者魯恭王壊孔子宅得禮記尚書春秋論語孝經¶
又北平侯張蒼獻春秋左氏𫝊郡國亦往往於山川得¶
鼎彛其銘即前代之古文皆自相似雖頗復見逺流其¶