字形輕重斜正各得其趨切須襟懷沉静自然思過半¶
矣待其功成即轉勢况殊不可榻横寫様輕自取拙若¶
槁行雜體掇筆往來懸管自在但取體勢雄壯不可拘¶
其小節若畏懼生疑否臧不決運用速于筆前振動感¶
於手下師心固乎獨見弟子執其寡聞恥請問於智人¶
忌藝能之勝已若欲造𤣥未之有也禁經云有功無性¶
神彩不生有性無功神彩不變兼此二事然後得齊古¶
人之景氣又云第二識勢第三裹束必三者兼備然後¶