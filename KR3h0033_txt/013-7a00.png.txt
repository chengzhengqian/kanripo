駕入𤣥宮矣今趙模等所榻在者一本尚直錢數萬也¶
人間本亦稀少絶代之珍寶難可再見吾常為左千牛¶
時隨牒適越舡巨海登會稽探禹穴訪竒書名僧處士¶
猶倍諸郡因知虞預之著會稽典録人物不絶信而有¶
徴其辨才弟子𤣥素俗姓楊姓華陰人也漢太尉之後¶
六代祖佺期為桓𤣥所害子孫避難潛竄江東後遂編¶
貫山陰即吾之外氏近屬今殿中侍御史瑒之族長安¶
二年素師已年九十二視聽不衰猶居永欣寺禪師之¶