重若崩雲或輕若蟬翼導之則泉注頓之則山安纎纎¶
乎似初月之出天涯落落乎猶衆星之列河漢同自然¶
之妙有非力運之能成信可謂智巧兼優心手雙暢翰¶
不虚動下必有由一畫之間變起伏於鋒杪一㸃之内¶
殊衂挫於毫末况云積其㸃畫乃成其字曽不傍窺尺¶
牘俯習寸陰引班超以為辭援項籍而自滿任筆為體¶
聚墨成形心昏擬效之方手迷揮運之理求其妍妙不¶
亦繆哉然君子立身務修其本揚雄謂詩賦小道壯夫¶