方行而已及澤大溥而先加殊恩與骨肉等深縟禮共¶
衣冠相絶今復親陪霽賞特流宸翰嬴氏之魂遊天上¶
莫比超昇閔生之名在月中詎方遐邈昔者烏衣世胄¶
肇聲於署璧白鳳名流僅聞於題柱未有芝英草聖近¶
縟於采箋合壁逸珍俯光於掌握臣以泰交獨冠今古¶
方且示彼記言𫝊諸貽訓表一人之殊寵留百代之榮¶
觀手舞足蹈徒深踴躍之心摩頂至踵豈答生成之施¶
無任欣戴之至謹詣闕命表陳謝聞¶