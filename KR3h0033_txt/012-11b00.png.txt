若直取俗字則不能先發于牋毫張伯英偏工于章草¶
代莫過之每與人書下筆必為楷則云怱怱不假草書¶
何者草不以靜思閒雅發于中慮則失其妙用矣以此¶
言之草法尤難仲將每見伯英書稱為草聖衛瓘索靖¶
俱效于張亦各得其妙議者以為衛得伯英之筋索得¶
伯英之肉漢魏已來章法彌盛晉世右軍特出不羣頴¶
悟斯道乃除繁就省創立制度謂之新草今傳十七帖¶
是也子敬已來學者雖各擅其美故亦抑之逺矣邇來¶