特賞時人有虞世南歐陽詢褚遂良陸東之等或逸氣¶
遒拔或雅度温良柔和則綽約呈姿剛節則堅斷執操¶
揚聲騰氣四子而已雖人已潛靈而書方曜迹考能録¶
異頓越數朝是知君臣之間榮辱相及也帝者務遵賢¶
貴道亦有邀虚譽以自飾聲寔相半足稱賢君之道味¶
者樂在其中矣不知者妨于觀賞百未減一但不能割¶
其少分耳厭飫生前之樂辜負身後之名使逹人君子¶
議之豈不惑哉且堯舜之至德不被於今時聞者欣而¶