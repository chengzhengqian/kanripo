人之從事則有司存率由舊章乃無厥咎甲以九流賤¶
職三寫為務理宜不愆於素欽乃攸司何得漫其所守¶
越我王度挈瓶猶且不假落簡安得有乖致使魚魯闕¶
辨於當時鈆黄莫施於學校罪自掇也刑明何逃然而¶
紙類以難易論功系日以短長命課事無準定理從¶
哀矜或須加減不伐有詞待測淺深之量方申大小¶
之辜¶
　　　對同前¶