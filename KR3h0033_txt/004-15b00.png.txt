庫矛㦸雄劒森森虞世南瀟散灑落真草惟命如羅¶
綺嬌春鵷鴻戯沼故當子雲之上褚氏臨冩右軍亦為¶
髙足豐艷雕刻盛為當今所尚但恨乏自然功勒精悉¶
耳評曰蟲篆者小學之所宗草𨽻者士人之所尚近代¶
君子故多好之或時有可觀耳然許静之迹殆不减小¶
令常歎云小鍾書初不留意試作之乃不可得研之彌¶
久如有髣髴乃知有畫龍之感耳安可厚誣乎此羣英¶
允居上流三品其中銓鑒不無優劣¶