逸少第七子少有盛名而高邁不羈雖閒居終日容止¶
不怠慕劉真長之風工草𨽻善丹青七八嵗時學書羲¶
之宻從後掣其筆不得乃歎曰此兒當有大名常書壁¶
為方丈大字羲之甚以為能觀者如堵桓温嘗使畫扇¶
筆誤落因畫作為㹀牛甚妙年三十始仕起家為州主¶
簿㝷為秘書郎娶郗曇女離婚後尚新安公主無子唯¶
一女後立為安僖皇后后亦善書謝安甚欽愛之請為¶
長史太元中新建太極殿安欲使獻之題榜以為萬代¶