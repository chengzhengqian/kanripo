羲之告子敬曰吾察汝書性過人乃未閑規矩父不親¶
教自古有之略修筆勢論一篇開汝之悟凡斯字勢總¶
有十二章章有指歸定其模楷詳其舛謬撮其要實録¶
其便宜或變體處多罕臻其本轉筆處衆莫識其源懸¶
針垂露之蹤難為體制揚波騰氣之迹足可迷人故辨¶
其由堪愈膏肓之疾今書樂毅論一本及筆勢論一篇¶
貽爾藏之必勿播于外緘之秘之不可示諸知友窮研¶
篆籀省功而易成纂集精専形彰而勢顯有意學之者¶