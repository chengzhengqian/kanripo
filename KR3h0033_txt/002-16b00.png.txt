於得妙須在功深草草求𤣥終難得也凡書通則變者¶
則王變白雲體歐變右軍體栁變歐陽體至于永禪師¶
禇遂良顔真卿李邕虞世南等並是書中得仙手皆得¶
法後自變其體以𫝊後世故俱得其名也若執法不變¶
縱能入木三分亦被號為奴書終非自立之體是書家¶
之大要又筆意云書學之難神彩為上形質次之兼之¶
者便到古人以斯而言豈易多得必使心忘于筆手¶
忘于書心手遺情書不忘想要在求之不得考之即彰¶