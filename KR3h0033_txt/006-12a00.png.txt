微不滿名為飛白王僧䖍云飛白八分之輕者雖有此¶
説不言起由按漢靈帝熹平年詔蔡邕作聖皇篇篇成¶
詣鴻都門上時方修飾鴻都門伯喈待詔門下見役人¶
以堊帚成字心有悦焉歸而為飛白之書漢末魏初並¶
以題署宫閣其體有二創法於八分窮微於小篆自非¶
蔡公設妙豈能詣此可謂勝寄冥通縹𣺌神仙之事也¶
張芝草書得易簡流速之極蔡邕飛白得華艶飄蕩之¶
極字之逸越不復過此二途爾後羲之獻之並造其極¶