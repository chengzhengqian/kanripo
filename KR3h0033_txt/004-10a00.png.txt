　　　唐李嗣真書後品¶
昔蒼頡造書天雨粟鬼夜哭亦有感矣盖德成而上謂¶
仁義禮智藝成而下謂射御書數吾作詩品猶希聞偶¶
合神交自然冥契者是才難也及其作畫評而登逸品¶
數者四人故知藝之為末信矣雖然若超悟逸品之才¶
者亦當夐絶于終古無復繼作故斐然有感而作書評¶
雖不足對揚王休𢎞闡神化亦名流之美事與夫飽食¶
終日博奕猶賢不其逺乎項籍云書足紀姓名此狂夫¶