作為八卦以垂憲象及神農氏結繩為治而統其事庶¶
業綦繁飾偽萌生黄帝之史倉頡見鳥獸蹏迒之跡知¶
分理之可相别異也初造書契百工以治萬民以察盖¶
取諸夬揚於王庭言文能宣教明化於王者朝廷君子¶
所以施禄及下居徳則忌也倉頡之初作書盡依類象¶
形故謂之文其後形聲相益即謂之字字者言孳乳而¶
浸多也著於竹帛謂之書書者如也以迄五帝三王之¶
世改易殊體封於泰山者七十有二代靡有同焉周禮¶