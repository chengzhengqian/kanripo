　　　房元齡　　　陸柬之　　王知敬¶
右謝公縱任自在螭盤虎踞之勢康昕巧宻精勤有¶
翰飛嚶哢之體桓𤣥如驚蛇入草銛鋒出匣劉珉比顛¶
波赴壑狂澗争流𨼆居頴脫得書之筋髓如麗景霜空¶
鷹隼初撃道護謬登髙品迹乃浮漫陸柬之學虞草體用¶
筆則青出于藍故非子雲之徒正𨽻功夫恨少不至髙¶
馳也智永精熟過人惜無竒態矣房司空含文抱質王¶
家令碎玉殘金房如海上雙鵷王比雲間孤鶴¶