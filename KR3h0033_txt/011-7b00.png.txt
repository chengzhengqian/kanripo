李式書右軍云是南平之流可比庾翼王濛書亦可比¶
庾翼陸機書呉士書也無以校其多少庾亮書亦能入¶
録¶
亡髙祖丞相導亦甚有楷法以師鍾衛好愛無厭喪亂¶
狼狽猶以鍾繇尚書宣示帖衣𢃄過江後在右軍處右¶
軍借王敬仁敬仁死其母見修平生所愛遂以入棺¶
郄超草書亞於二王緊媚過其父骨力不及也¶
桓𤣥書自比右軍議者未之許云可比孔琳之謝安亦¶