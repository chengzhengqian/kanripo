新棐(一作/林)几至滑凈乃書之草正相半門生送王歸郡¶
還家其父已刮盡生失書驚懊累日桓𤣥愛重書法每¶
讌集輒出法書示賓客客有食寒具者仍以手捉書大¶
致汚後出法書輒令客洗手兼除寒具子敬常牋與簡¶
文十許紙題最後云民此書甚合願存之此書為桓𤣥¶
所寶髙祖後得以賜王武剛未審今何在謝奉起廟悉¶
用棐材右軍取柹書之滿牀奉收得一大簀子敬後往¶
謝為説右軍書甚佳而密已削作數寸棐板請子敬書¶