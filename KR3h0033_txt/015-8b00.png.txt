之興夷波海水則越裳知聖人之德豈但中和樂職近¶
播岷&KR3164;德化光被旁流江漢殿下天縱岳峙睿哲淵凝¶
三善自然匪須勸學六行前哲寧以勞踰是以聲覃八¶
表譽浹九垓規範百司陶鈞萬品爰獲留心圖籍俛情¶
篆素糾先民之積繆振往古之重疑簡冊所傳莫今比¶
盛野王沾濡聖道沐浴康衢不揆愚淺忘陳狂狷徒蒙¶
收賜終當覆瓿空思來者懼後無傳悚悸交心罔知攸¶
錯謹啟¶