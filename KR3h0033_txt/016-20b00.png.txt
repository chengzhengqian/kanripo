之惑亂哉罕今所篆者則取李陽冰重定説文所隸者¶
則取開元文字雖知魯鈍未識源流所貴講説皆有依¶
憑㸃畫且無差互杜征南注左氏春秋以經籍雜傳謂¶
之集解何都尉論序云今集諸家之善亦謂之集解罕¶
以隸書解於篆字之下故效之亦曰集解今以説文浩¶
大備載羣言卷軸繁多卒難尋究翻致懵亂莫知指歸¶
是以翦截浮辭撮其機要於偏旁五百四十一字下各¶
随字訓叶或有事闗造字者混而難辨者須見篆方曉¶