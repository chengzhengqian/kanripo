王褒書悽斷風流而勢不稱貌意深工淺猶未當妙¶
師宜官書如鵬羽未息舉翩翩而自逺¶
陶𨼆居書如吳興小兒形狀雖未成長而骨體甚峭快¶
鍾㑹書有十二意意外奇妙¶
蕭特書雖有家風而風流勢薄猶如羲獻安得相似¶
王彬之書放縱快利筆遒流便¶
范懐約書真有力草行無功固知簡牘非易¶
郗愔書得意甚熟而取妙特難疎散風氣一無雅素¶