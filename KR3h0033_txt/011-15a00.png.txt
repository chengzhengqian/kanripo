體邯鄲傳楷法事則朴畧未有功能厥後鍾善真書張¶
稱草聖右軍行法小令破體皆一時之妙近古蕭永歐¶
虞頗傳筆勢禇薛已降自鄶不譏矣然人謂虞得其筋¶
禇得其肉歐得其骨當矣夫鷹隼乏彩而翰飛戾天骨¶
勁而氣猛也翬翟備色而翺翔百歩肉重而力沈也若¶
藻曜而髙翔書之鳯凰矣歐虞為鷹隼禇薛為翬翟焉¶
率更云蕭書出於章草頗為知言然歐陽飛白曠古無¶
比徐浩自言余年在齓齠便工翰墨力不可强動而愈¶