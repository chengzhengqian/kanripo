能宏逸頓異其體合窮偽畧之理極草縱之致不若稿¶
行之間於往法固殊也大人宜改體觀其騰烟煬火則¶
廻禄喪精覆海傾河則𤣥㝠失馭天假其魄非學之功¶
若逸氣縱横則羲謝於獻若簮裙禮樂則獻不離羲雖¶
諸家之法悉殊而子敬最為遒拔夫古今人民狀貌各¶
異此皆自然妙有萬物類此惟書之不同可庶幾也故¶
得之者先禀於天然次資於功用而善學者乃學之於¶
造化異類而求之固不取乎似本而各挺之自然(王珉/行書)¶