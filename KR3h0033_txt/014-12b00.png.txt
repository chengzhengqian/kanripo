卷叙小勝猶謂不精孝武使徐爰治䕶紙隨長短參差¶
不同具以數十紙為卷披視不便反見勞茹善惡正草¶
不相分别今所治繕悉改其弊孝武撰子敬字書戲習¶
十卷為秩𫝊云戲學而不題或真行草雜在一紙或重¶
作數字或學前輩名人能書者或有聊爾戲書既不留¶
意亦殊猥劣從聞則録曾未披簡卷小者數紙大者數¶
十巨細差懸不相疋類是以更裁減以二丈為度亦取¶
小書古詩賦讚論或草或正言無次第者入戲學部其¶