八嵗入小學保氏教國子先以六書一曰指事指事者¶
視而可識察而可見上下是也二曰象形象形者畫成¶
其物随體詰詘日月是也三曰諧聲諧聲者以事為名¶
取譬相成江河是也四曰㑹意㑹意者比類合誼以見¶
措撝武信是也五曰轉注轉注者建類一首同意相受¶
考老是也六曰假借假借者本無其字依聲託事令長¶
是也及宣王太史籀著大篆十五篇與古文或異至孔¶
子書六經左丘明述春秋𫝊皆以古文厥意可得而説¶