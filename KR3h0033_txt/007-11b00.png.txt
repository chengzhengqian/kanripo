在心力懈怠不能專精耳朕少時為公子頻遭陳敵義¶
旗之始及平㓂亂執金鼓必自指揮觀其陣即知其强¶
弱每取吾弱節其强以吾强對其弱敵犯我弱追奔不¶
踰百數十歩吾擊其弱必突過其陣之背而反擊之無¶
不大潰多用此制勝思得其理深也今吾臨古人之書¶
殊不學其形勢佳在求其骨力及其得骨力而形勢自¶
生耳然我之所為皆先作意是以果能成也(初置𢎞文/舘選貴臣)¶
(子弟有性識者為學士内出書命之令學及人/間有善書者追徵入舘十數年間海内從風矣)¶