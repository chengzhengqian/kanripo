形言取㑹風騷之意陽舒隂慘本乎天地之心既失其¶
情理乖其實原矣所致安有體哉夫運用之方雖由已¶
出規模所設信属目前差之一毫失之千里苟知其術¶
適可兼通心不厭精手不忘熟若運用盡于精熟規矩¶
閑于胸襟自然容與徘徊意先筆後蕭洒流落翰逸神¶
飛亦猶𢎞羊之心預乎無際庖丁之目不見全牛嘗有¶
好事就吾求習吾乃粗舉綱要隨而授之無不心悟手¶
從言忘意得縱未窮于衆術斷可極于所臨矣若思通¶