尤為寶嗇平一齠齓之歳見育宮中竊覩先后閲法書¶
數軸將榻以賜藩邸時見令宮人出六十餘函于億歳¶
殿曝之多裝以鏤牙軸紫羅標云是太宗時所裝其中¶
有故青綾標玳瑁軸者云是梁朝舊跡標首各題篇目¶
行字之數章草書多于其側貼以真字楷書每函可二¶
十餘卷别有一小函可有十餘卷記憶是有扇書樂¶
毅告誓黄庭當時私訪所主女學問其函出盡否答云¶
尚有未知幾許至中宗神龍中貴戚寵盛宮禁不嚴御¶