已欣其多今者素書卷第遂至二百七十惋訝無巳天¶
府如海非一缾所汲量用息心前後都已蒙見大小五¶
卷于野拙之分實已過幸若非殊恩豈可&KR1333;望愚固本¶
博涉而不能精昔患無可看乃願作主書令史晚受𨽻¶
法又美典掌之人常言人生數紀之内識解不能周流¶
天壤區區惟充恣五欲寔可耻愧每以為得作才鬼亦¶
當勝于頑仙至今猶然始欲翻然改之自無射以後國政¶
方殷上心淵黙不敢復以閒虚塵觸謹於此題事故遂¶