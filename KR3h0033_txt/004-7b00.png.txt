論曰叔景元嗣並稱西州劉輿之筆扎張昭之無懈陸¶
機以𢎞才掩迹朱誕以偏藝流聲王導則列聖推能庾¶
亮則羣公挹巧王洽以並通諸法郄超以晚年取譽張¶
翼善効宋帝康昕希秀孤生謝眺劉繪文宗書範近來¶
少前陶隠居仙才翰彩抜於山谷王崇素繪篇書筆傳¶
於里閭此十八人允為中之下¶
　　　姜詡　　　梁宣　　　魏武(文成/)¶
　　　韋秀　　　鍾與　　　向泰¶