書契之興肇乎中古䋲文鳥迹不足可觀末代去朴歸¶
華舒牋㸃翰爭相誇尚競其工拙伯英臨池之妙無復餘¶
蹤師宜懸帳之竒罕有遺迹逮乎鍾王以降畧可言焉¶
鍾雖擅美一時稱為竒絶論其盡善或有所疑至於布¶
纎濃分疎密霞舒雲卷無所間然但其體則古而不今¶
字則長而愈制語其大量以此為瑕獻之雖有父風殊¶
非新巧觀其字勢疎瘦如隆冬之枯樹覽其筆蹤拘束¶
若嚴家之餓𨽻其枯樹也雖枯折而無屈伸其餓𨽻也¶