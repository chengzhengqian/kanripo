蕭子草書人不及洞庭葉落秋風急上林花開春露濕¶
花枝濛濛向水泣君見數行之洒落石上之松松上鶴¶
若把君書比仲將未知誰上凌烟閣¶
　　　馬秀才草書歌　　　　　　　權徳輿¶
伯英草聖都絶倫後来學者無其人白眉年少未弱冠¶
落紙紛紛運纎腕初聞之子十嵗餘當時時輩皆不如¶
猶輕昔日墨池學未許前賢團扇書絶采芳姿相㸃綴¶
冰映荷花風轉蕙三春併向指下生萬象爭分筆端勢¶