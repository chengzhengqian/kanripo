　　　王右軍題衛夫人筆陣圗後¶
夫紙者陣也筆者刀矟也墨者鍪甲也水硯者城池也¶
本領者將軍也心意者副將也結搆者謀略也颺筆者¶
吉凶也出入者號令也屈折者殺戮也夫欲書者先乾¶
研墨凝神静思預想字形大小偃仰平直振動令筋脉¶
相連意在筆前然後作字若平直相似狀如算子上下¶
方整前後齊平此不是書但得其㸃畫耳昔宋翼常作¶
此書翼是鍾繇弟子繇乃叱之翼三年不敢見繇即湔¶