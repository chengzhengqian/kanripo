　　　檢校國子司業竇蒙注¶
古者造書契代結繩初假逹情浸乎競美自時厥後迭¶
代沿革樸散務繁流源遂廣漸備楷法區别妍蚩洎于¶
我唐天寶末國有㓂難府庫傾覆散墜閭閻既而興復¶
京都所司徵購得其歸者盖寡矣余至徳中往往偶見¶
祛積年之遐想駭此生之新觀雖欣鄙夫之幸遇實為¶
吾君之痛惜恨沉草莽上逹無階因記彼而衒求願沽¶
諸而善價然為監臨動静公私貿遷徒暫披玩終歸他¶