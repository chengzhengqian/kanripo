或得或失矣陳留邯鄲淳亦與楫同時博聞古藝特善¶
倉雅許氏字指八體六書精究閑理有名于楫以書教¶
諸皇子又建三字石經于漢碑之西其文蔚煥三體復¶
宣校之説文𨽻篆大同而古字少異又有京兆韋誕河¶
東衛覬二家並號能篆當時臺觀榜題寶器之銘悉是¶
誕書或𫝊之子孫世稱其妙晉世義陽王典詞令任城¶
吕忱表上字林六卷尋其況趣附託許慎説文而按偶¶
章句𨼆别古籀竒惑之字文得正𨽻不差篆意忱弟靜¶