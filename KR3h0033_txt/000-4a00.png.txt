　書苑菁華原序¶
古以書為名如周官掌達書名于四方儀禮百名書于¶
策則今所謂字也是故欲知學者必先識字不識字則¶
無以名物雖張顛草聖阿買八分猶為不識字也臨安¶
粥書人陳思乃能集漢魏以後論書者為一編曰書苑¶
菁華豈不可尚雖然是猶後世誇工鬬妍非吾所謂識¶
字者君好學者又于此遡流尋源以及於秦漢而上求¶
古人所以名之意則讀書為文也其庶乎鶴山翁題¶