　洪濤如彼音樂干戚羽旄¶
籀文案籀文者周太史史籀之所作也與古文大篆小¶
異後人以名稱書謂之籀文七畧曰史籀者周時史官¶
教學童書也與孔氏壁中古文異體甄鄷定六書二曰¶
竒字是也其跡有石鼔文存盖諷宣王畋獵之所作今¶
在陳倉李斯小篆兼采其意史籀即籀文之祖也¶
　賛曰體象卓然殊今異古落落珠玉飄飄纓組蒼頡¶
　之嗣小篆之祖以名稱書遺跡石鼔¶