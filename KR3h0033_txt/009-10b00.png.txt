不忘我推世康似無逸少而禀元常猶落太階之蓂莢¶
掇祕府之芸芳(丁潭字世康㑹稽人固/孫彌子晉散騎常侍)次道淳實寡于¶
風彩自是雄姿翰墨具在如士大夫之京華遊處參貴¶
胄而膚質未改(何充字次道廬江人/庾亮舅晉侍中司空)行仁靡雜惟鍾是¶
師悦端閒于髙軌能終始于清規雖帶偏薄亦能隣幾¶
若鳯雛始備于五彩長松僅攀乎一枝(劉納字行仁瑯/琊人晉散騎常)¶
(侍/)真長則草含稚恭之厚茂正邇越石之羈逸輕泛森¶
稍穠媚藻縟落衆木于秋杪狎羣鷗于水曲(劉琰字真/長沛郡人)¶