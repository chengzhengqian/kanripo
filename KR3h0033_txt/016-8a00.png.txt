倉頡篇中幼予承詔因號古帝之所作也其辭有神仙¶
之述焉其迷誤不喻豈不悖哉書曰予欲觀古人之象¶
言必遵修舊文而不穿鑿孔子曰吾猶及史之闕文今¶
亡矣夫盖非其不知而不問人用己私是非無正巧説¶
衺辭使天下學者疑盖文字者經藝之本王政之始前¶
人所以垂後今人所以識古故曰本立而道生極天下¶
之至賾而不可亂也今叙篆文合以古籀博采通人至¶
於小大信而有証稽撰其説將以理羣類解謬誤曉學¶