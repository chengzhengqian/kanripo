並是也如淳曰所作起草為藁姚察曰草猶麄也麄書¶
為本曰藁盖草書之文祖出於此草書之先因於起草¶
自杜度妙於草章崔瑗崔實父子繼能羅暉趙襲亦法¶
此萟襲與張芝相善芝自云上比崔杜不足下方羅趙¶
有餘然伯英學崔杜之法温故知新因而變之以成今¶
草轉精其妙字之體勢一筆而成偶有不連而血脈不¶
斷及其連者氣候通其隔行惟王子敬明其深指故行¶
首之字往往繼前行之末世稱一筆書者起自張伯英¶