軍自然不如小王謝安嘗問子敬君書何如右軍答云¶
故當勝安云物論殊不爾子敬答曰世人那得知夫古¶
質而今妍數之常也愛妍而薄質人之情也鍾張方之¶
二王可謂古矣豈得無妍質之殊且二王暮年皆勝于¶
少父子之間又為古今子敬窮其妍妙固其宜也然優¶
劣既微而會美俱深故同為終古之獨絶百代之楷式¶
獻之始學父書正體乃不相以至於絶筆章草殊相擬¶
類筆迹流懌宛轉妍媚乃欲過之羲之書在始末有竒¶