皇見而重之以奏事繁多篆字難製遂作此法故曰𨽻¶
書今時正書是也草勢起於漢時解散𨽻法用以赴急¶
本因草創之義故曰草書建初中京兆杜操始以善草¶
知名今之草書是也余自少迄長留心兹義敏手謝於¶
臨池銳意同於削板而蕺山之扇竟未増前凌雲之臺¶
無因誡子求諸故迹或有淺深輙刪善草𨽻者一百二¶
十八人伯英以稱聖君首法髙以追駿處末推能相越¶
示例而九引類相附大等而三復為略論總名書品¶