虛右軍云書弱紙强筆弱筆强紙强者弱之弱者强之¶
遲速虛實若輪扁斵輪不徐不疾得之于心應之于手¶
口所不能言也拂掠輕重若浮雲蔽于晴天波擊勾截¶
若㣲風摇于碧海氣如奔馬亦如柔鉤輕重出于心而¶
妙用應乎手然則體約八分勢同章草而各有所趨無問¶
巨細皆有虛散其鋒圎毫蕝按轉易也真書一體篆草¶
章行八分等當覆腕上搶掠毫下開牽撒撥䟐鋒轉行¶
草稍助指端鉤鉅轉腕之狀矣¶