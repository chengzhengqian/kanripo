作雖蔑法而或乖乃由𠂻而不怍似野笋成竹長風隕¶
籜(盧昌衡字子均/范陽人隋侍中)我巨唐之膺休一六合而闡幽武功¶
定文德修髙祖運龍爪陳睿謀自我雄其神貌冠梁代¶
之徽猷(神堯皇帝隴西李氏諱淵仕隋官至殿内少監/右驍衛將軍大丞相封唐王及受禪即位革隋)¶
(為唐又王右軍書住作爪形時觀者號為龍/爪書髙祖師王褒得妙故有梁朝風格焉)大宗則備¶
集王書聖鍳旁啟雖躡閭井未登階陛質詎勝文貌能¶
全體無風骨摠法禮(文武皇帝諱世民神堯子當貞觀/年中鳩集二王真迹徵求天下併)¶
(充御/府)武后君臨藻翰時欽順天矜而永保先業從人欲¶