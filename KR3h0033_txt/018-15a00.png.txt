後改變制度别創其法率爾師心冥合天規觀其逸志¶
莫之與京至於行草興合則若孤峯四絶逈出天外其¶
峭峻不可量也視其書雄武神縱靈姿秀出若臧武仲¶
之智卞莊子之勇大鵬摶風長鯨噴沫懸若墜石驚電¶
遺光察其所由則意逸乎筆未見其止蓋欲奪龍蛇之¶
飛動掩鍾張之神氣惜其陽秋尚富縱逸不羈天骨天¶
成有時而躓靈根不固豈不痛哉人有求書罕能得者¶
雖權貴所逼彌不介懐偶有興㑹則觸遇造𤣥筆皆發¶