羲獻而無失違鍾張而尚工譬夫綘樹青琴殊姿共艶¶
隋珠和璧異質同妍何必刻鶴圖龍竟慙真體得魚獲¶
兔猶恡筌蹄聞夫家有南威之容乃可論于淑媛有龍¶
泉之利然後議于斷割語過其分實累樞機吾嘗盡思¶
作書謂其甚合時稱識者輒以引示其中巧麗曽不留¶
目或有誤失飜被嗟賞既昧所見尤踰所聞或以年職¶
自髙輕致凌誚余乃假之以縹緗題之以古目則賢者¶
改觀愚夫繼聲競賞毫末之竒罕議鋒端之失猶惠侯¶