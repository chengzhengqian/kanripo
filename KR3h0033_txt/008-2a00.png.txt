工於𨽻書伯英尤精於草體彼之二美而逸少兼之擬¶
草則餘真比真則長草雖專工小劣而博涉多優摠其¶
終始匪無乖互謝安素善尺牘而輕子敬之書子敬常¶
作佳書與之謂必存録安輒題後答之甚以為恨安嘗¶
問敬卿書何如右軍答云故當勝安云物論殊不爾子¶
敬又答時人那得知敬雖權以此辭折安所鍳自稱勝¶
父不亦過乎且立身揚名事資尊顯勝母之里曽參不¶
入以子敬之豪翰紹右軍之筆札雖復粗傳楷則實恐¶