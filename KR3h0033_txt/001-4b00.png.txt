君子時復覽焉筆要取崇山絶仞中兎毛八九月收之¶
其筆頭長一寸管長五寸鋒齊腰長者其硯取煎涸新¶
石潤澁相兼浮津耀墨者其墨取廬山松烟代郡之鹿¶
膠十年以上强如石者為之紙取東陽魚卵虛柔滑浄¶
者凡學書字先學執筆若真書去筆頭二寸一分若行¶
草書去筆頭三寸一分執之下墨㸃畫芟波屈曲皆¶
須盡一身之力而送之若初學先大書不得從小善鑒¶
者不寫善寫者不鑒善筆力者多骨不善筆力者多肉¶