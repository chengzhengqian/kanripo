(徐鍇曰尉律/漢律篇名)學僮十七已上始試諷籀書九千字乃得¶
為吏又以八體試之郡移太史并課最者以為尚書史¶
書或不正輒舉劾之今雖有尉律不課小學不修莫達¶
其説久矣孝宣時召通倉頡讀者張敞從受之凉州刺¶
史杜鄴沛人爰禮講學大夫秦近亦能言之孝平時徵¶
禮等百餘人令説文字未央廷中以禮為小學元士黄¶
門侍郎揚雄采以作訓纂篇凡倉頡已下十四篇凡五¶
千三百四十字羣書所載畧存之矣及亡新居攝使大¶