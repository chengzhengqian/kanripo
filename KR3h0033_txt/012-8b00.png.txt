觀碣十旬不返嗟其出羣近代已來多不師古而縁情¶
棄道纔記姓名夫書匪獨貴於端好當先籍其筆力始¶
其作也須急回疾下鷹視鵬逝信之自然猶鱗之得水¶
羽之乘風髙下恣情流轉無碍蔡中郎云欲書先適意¶
任情然後書之若迫于事雖中山之毫不能佳也次須¶
正坐靜慮隨意所擬言不出口氣不再息則無不善矣¶
比欲結搆未可虚發皆須象其一物若鳥之形若蟲食¶
木若山若樹若雲若霧縱横有記運用合度可謂之書¶