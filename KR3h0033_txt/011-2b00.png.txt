若人顔有美惡豈可學以相若耶昔西施心疾捧胸而¶
顰衆愚效之袛增其醜趙女善舞行步媚蠱學者勿獲¶
失節匍匐夫杜崔張子皆有超俗絶世之才博學餘暇¶
遊手於斯後世慕焉耑用為務鑽堅仰髙忘其罷勞夕¶
惕不息昃不暇食十日一筆月數丸墨領袖如皁脣齒¶
常黑雖處衆坐不遑談戯展指畫地以草劌壁臂穿皮¶
刮指𤓰擢折見膚出血猶不休輟然其為字無益於工¶
拙亦如效顰者增醜學步者之失節也且草書之人盖¶