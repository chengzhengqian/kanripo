所不為况復溺思毫釐淪精翰墨者也夫潜神對奕猶¶
標坐𨼆之名樂志垂綸尚體行藏之趣詎若功定禮樂¶
妙擬神仙猶埏埴之罔窮與工鑪而並運好異尚竒之¶
士玩體勢之多方窮微測妙之夫得推移之奥賾著述¶
者假其糟粕藻鍳者挹其菁華固義理之㑹歸信賢逹¶
之兼善者矣存精寓賞豈徒然與是以東晉士人互相¶
陶染至於王謝之族郄庾之倫縱不盡其神竒或亦挹¶
其風味去之滋永斯道逾微方復聞疑稱疑得末行末¶