　　　唐張懷瓘評書藥石論¶
臣聞率土作貢任其所有率身事主罄其所能心存口¶
念無所避就況令蕩然不諱忠臣義士咸津其辨可謂¶
開大達之道陛下亦以臣知于書也論于書道是臣之¶
識知而不説用臣何為臣之所言不敢不盡假如欲學¶
文章必先賢經籍子史其上才者深酌古人之意不拾¶
其言故陸士衡云或襲故而彌新美其語新而意古其¶
中才者採連文兩字配言以成章將為故寔有所典據¶