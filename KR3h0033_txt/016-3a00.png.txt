之常於日月星辰得經緯昭回之度於雲霞草木得靡¶
布滋蔓之容於衣冠文物得揖讓周旋之體於眉髪口¶
鼻得喜怒舒惨之分於蟲魚禽獸得屈伸飛動之理於¶
骨角齒牙得擺拉咀嚼之勢随手萬變任心所成可謂¶
通三才之品彚備萬物之情狀者矣常痛孔壁遺文汲¶
冢舊簡年代浸逺謬誤滋多蔡中郎以豐同豊李丞相¶
以未為東魯魚一惑涇渭同流學者相承靡所遷復每一¶
念至未嘗不廢食雪泣攬筆長歎焉天之未喪斯文也¶