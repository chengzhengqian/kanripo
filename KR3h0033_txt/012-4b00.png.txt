議捨短從長固鮮有敗書貴探諸家之美況不遵其祖¶
先乎臣數對龍顔承聖旨修書擬教皇子小學務在㓜¶
年又承諸王學書不習古本今不逮古理在不疑如學¶
文章只讀今人篇什不涉經籍豈成偉器又如不知東¶
都惟須指示洛陽之道日行逺近隨其筋力若令蹙者¶
引去自然不越其前亦猶竭驥子于櫪中閑鴛雛于籠¶
下而望其遼逺寔謂為難若使其出籠去櫪刷勁翮聳¶
蘭筋乗長風躡修路可以摩霄逐日豈惟千里萬里哉¶