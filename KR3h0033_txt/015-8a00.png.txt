代立十紀逓興龍牒浮河龜書起洛八卦既陳六爻攸¶
叙篆素之流是焉而出至於精課深妙求其本始末學¶
膚淺誠所未詳雖復研考六經校讐百代殊非庸菲所¶
能與奪謹𣲖條例同異具以上呈伏惟聖皇馭㝢膺籙¶
受圖德尚虞軒功造媯姒通微廣運乃聖乃神經天為¶
文止戈為武百工維理庶績咸熙勸以九歌撝之八柄¶
修文德以來要服舞干戚以格有苖是故仁風所扇九¶
服賓王正朔所班四荒懷德攻位洛汭則肅慎識受命¶