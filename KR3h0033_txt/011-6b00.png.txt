為晉明帝師書為右軍法¶
亡曾祖領軍洽右軍云弟書遂不減吾變古制今惟右軍¶
領軍不爾至今猶法鍾張¶
亡從祖中書令珉筆力過於子敬書舊品云有四足素¶
几自朝操筆至暮便竟首尾如一又無誤字子敬戯云¶
第書如騎騾駸駸恒欲度驊騮前¶
庾征西翼書少時與右軍齊名右軍後進庾猶不服在¶
荆州與都下書云小兒輩乃賤家雞皆學逸少書須吾¶