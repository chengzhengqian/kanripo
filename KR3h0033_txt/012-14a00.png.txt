其下才者模榻舊文迴頭易尾或有相呈新製見模榻¶
之文為之愧赧其無才而少學者但寫之而已書道亦¶
然臣雖不工書頗知其道聖人不凝滯于物萬法無定¶
殊途同歸神智無方而妙有用得其法而不著至于無¶
法可謂得矣何必鍾王張索而是規模道本自然誰其¶
限約亦猶大海知者隨性分而挹之先哲有云言相攻¶
失以嘗于德故上下無所不通若面是腹非䕶左忌右¶
則匿惡之名尋聲而至夫馬筋多肉少為上肉多筋少¶