能登峯造極然剖析張公之草而穠繊折衷乃愧其精¶
熟損益鍾君之𨽻雖運用増華而古雅不逮至若研精¶
體勢則無不工所謂氷寒於水亦有雅頌謂得所鐘鼓¶
云乎觀乎開襟應務若養由之術百發百中飛華盖勢¶
獨映古今其後風靡雲從世所不易可謂宜道合聖者¶
也羲之𨽻行草章草飛白五體俱神八分入妙妻郗氏¶
甚工書有七子獻之最知名𤣥之凝之操之並工草𨽻¶
凝之妻謝道韞有才華亦善書為舅氏所重獻之字子敬¶