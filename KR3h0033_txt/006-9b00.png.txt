建初中杜度善草見稱於章帝上貴其迹詔使草書上¶
事魏文帝亦令劉廣通草書上事盖因草奏後世謂之¶
章草惟張伯英造其極焉魏誕云杜氏傑有骨力而字¶
畫微痩惟劉氏之法書體甚濃結字工巧時有不及張¶
芝喜而學焉耑精其巧可謂草聖超前絶後獨步無雙¶
(崔瑗章草書勢云書契之興始自顓皇冩彼鳥跡以定/文章章草之法盖又簡畧應時諭指周旋卒迫兼功並)¶
(用愛日省力純儉之變豈必古式觀其法象俯仰有儀/方不中矩圓不副規折左揚右望之若欹鸞企鳥峙志)¶
(意飛移狡獸暴駭将奔未馳狀似連珍絶而不離畜怒/排鬱放逸生竒騰虵赴穴頭没尾垂機要微妙臨時從)¶