　　右二十三人下之下¶
論曰此二十三人皆五味一和五色一彩視其雕文非¶
特刻鵠人人下筆寧止追嚮遺迹見珍餘芳可折誠以¶
驅馳並駕不逮前鋒而中權後殿各盡其美允為下之¶
下¶
今以九例該此衆賢猶如𤣥圃積玉炎洲聚桂其中實相¶
推謝故有此多品然終能振此鱗翼俱上龍門儻後之¶
學者更隨㸃曝云爾¶