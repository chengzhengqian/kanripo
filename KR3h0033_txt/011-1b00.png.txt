令作篇人撰一卷以為袐玩余懼其背經而趨俗此非¶
所𢎞道興世也又想羅趙之所見嗤沮故為説草書本¶
末以慰羅趙息梁姜焉竊覽有道張君所與朱使君書¶
稱正氣可以消邪人無其釁妖不自作誠可謂道信抱¶
真知命樂天者也若夫褒杜崔沮羅趙忻忻有自藏之¶
意者無乃近於矜技賤彼貴我哉夫草書之興也其於¶
近古乎上非天象所垂下非河洛所吐中非聖人所造¶
盖秦之末刑峻網密官書煩冗戰攻並作軍書交馳羽¶