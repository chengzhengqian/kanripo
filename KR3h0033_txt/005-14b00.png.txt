殊不顧於聾俗無眼有耳但聞是逸少必闇然懸伏何¶
必須見見與不見一也雖自謂為鑒旁觀如三嵗嬰兒¶
豈敢輕量鼎之輕重哉伯牙子期不易相遇造章甫者¶
當售衣冠之士本不為於越人也然草與真有異真則¶
字終意亦終草則行盡勢未盡或烟收霧合或電激星¶
流以風骨為體以變化為用有類雲霞聚散觸過成形¶
龍虎威神飛動増勢巖谷相傾於嶮峻山水各務於髙¶
深囊括萬殊裁成一相或奇以騁縱横之志或託以散¶