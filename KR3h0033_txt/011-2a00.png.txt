檄分飛故為𨽻草趣急速耳示簡易之指非聖人之業¶
也但貴刪難省煩損複為單務取易為易知非常儀也¶
故其讚曰臨事從宜而今之學草書者不思其簡易之¶
旨真以為杜崔之法龜龍所見也其摶扶拄挃詰屈犮¶
乙不可失也齓齒以上苟枉涉學皆廢倉頡史籀競以¶
崔杜為楷私書相與之際毎書云適迫遽故不及草草¶
本易而速今反難而遲失指多矣凡人各殊氣血異筋¶
骨心有踈密手有巧拙書之好醜係心與手可强為哉¶