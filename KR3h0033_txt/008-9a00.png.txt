力標置成體豈獨工用不侔亦乃神情懸隔者也或有¶
鄙其所作或乃矜其所運自矜者將窮性域絶于誘進¶
之途自鄙者尚屈情涯必有可通之理嗟乎盖有學而¶
不能未有不學而能者也考之即事斷可明焉然消息¶
多方性情不一乍剛柔以合體忽勞逸而分驅或恬澹¶
雍容内涵筋骨或折挫槎枿外曜鋒芒察之者尚精擬¶
之者貴似况擬不能似察不能精分布猶踈形骸未檢¶
躍泉之態未覩其妍窺井之談已聞其醜縱欲搪突羲¶