書司勲郎盧象小宗伯張正言曽為歌詩故叙之曰開¶
士懐素僧中之英氣槩通踈性靈豁暢精心草聖積有¶
嵗時江嶺之間其名大著吏部侍郎韋公陟覩其筆力¶
稱以有神今禮部侍郎張公謂賞其不羈引以逰處兼¶
好事者同作歌以賛之動引卷軸夫草藁之作起於漢¶
代杜度崔瑗始以妙聞迨乎伯英尤擅其美羲獻兹降¶
虞陸相承口談手授以至於吳郡張旭長史雖恣性顛¶
逸超絶古今而模楷精詳特為貞正真卿早嵗常接逰¶