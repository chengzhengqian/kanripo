公論或理盡名言即外假興諭雖闕標舊品而奉寄斯¶
文刋訛誤于形聲定目存于指掌其所不覩空居名額¶
并世所傳榻者不敢慿準一皆畧焉其詞曰¶
嘗考古而閲史病賤目而貴耳述勛庸而任人揮翰墨¶
而由己則知親矚延想而見君子量風雅之足慿奚卷¶
舒之能已古猶今也斯得美矣雖六藝之末曰書四民¶
之首曰士書資士以為用士假書而有始豈得長光價¶
于一朝貌榮名于千里(王羲之書蕺山姥作角扇五字/字索百錢人競買去梁元帝書)¶