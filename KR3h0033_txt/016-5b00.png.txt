其後諸侯立政不統於王惡禮樂之害已而皆去其典¶
籍分為七國田疇異畮車涂異軌律令異法言語異聲¶
文字異形秦始皇帝初兼天下丞相李斯乃奏同之罷¶
其不與秦文合者斯作倉頡篇中車府令趙髙作爰厯¶
篇太史令胡母敬作博學篇此皆取史籀大篆或頗省¶
改作謂小篆者也是時秦燒滅經書滌除舊典大發隸¶
卒興役戍官獄職務繁初有隸書以趨約易而古文由¶
此絶矣(徐鍇曰王僧䖍云秦獄吏程邈善大篆得罪繫/雲陽獄増减大篆去其繁複始皇善之出為御)¶