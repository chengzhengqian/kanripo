而胡書肥鍾書痩鍾書有三體一曰銘石之書最妙者¶
也二曰章程書傳祕書教小學者也三曰行狎書相問¶
者也三法皆世人所善繇子㑹鎮西將軍絶能學父書¶
改易鄧艾上事皆莫有知者¶
河東衛覬字伯儒魏尚書僕射善草及古文畧盡其妙¶
草體微痩而筆跡精熟覬子瓘字伯玉為晉太保採張¶
芝法以覬法參之更為草藁草藁是相問書也瓘子恒¶
亦善書博識古文¶