豈任感戴之誠也長史良久不言乃左右盻視拂然而¶
起僕乃從行歸東竹林院小堂張公乃當堂踞牀坐命¶
僕居乎小榻乃曰筆法𤣥微難妄𫝊授非志士髙人詎¶
可言其要妙也書之求能且攻真草今以授子可須思¶
妙乃曰夫平謂横子知之乎僕思以對曰嘗聞長史九¶
丈每令為一平畫皆須縱横有象此豈非其謂乎長史¶
乃笑曰然又曰夫直謂縱子知之乎曰豈不謂直者必¶
縱之不令邪屈之謂乎長史曰然又曰宻為際子知之¶