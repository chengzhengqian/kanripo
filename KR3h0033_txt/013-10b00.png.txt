數軸薛之敗也為簿録官所盗平一任栁州日與太平¶
子薛崇𦙍堂兄崇允連官説太平之敗崇𦙍懷樂毅等¶
七軸請崇允託其叔駙馬璥賂岐王以求免戾此書因¶
歸邸第崇𦙍弟崇簡娶梁宣王女主家王室之書亦為¶
其所有後獲罪謫五溪書歸御府而朝士王公亦往往¶
有之豫州刺史東海徐公嶠之季子浩並有獻之之妙¶
待詔金門家多法書見託斯文題其篇目行字列之如¶
後詹事張庭珪之家抑其次也¶