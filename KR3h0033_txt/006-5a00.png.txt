小篆案小篆者秦始皇丞相李斯所作也增損大篆異¶
同籀文謂之小篆亦曰秦篆始皇二十年始并六國斯¶
時為廷尉乃奏罷不合秦文者於是天下行之畫如鐡¶
石字若飛動作楷𨽻之祖為不易之法其銘題鐘鼎及¶
作符印至今用焉則離之六二黄離元告得中道也斯¶
雖草創遂造其極矣(蔡邕小篆賛云龜文緘列櫛比龍/鱗隕若黍稷之垂穎藴若䖝蛇之)¶
(棼緼若絶若連似水露縁垂下端逺而望之象鴻鵲羣/遊絡繹遷延研桑不能數其詰曲離婁不能觀其障間)¶
(般垂揖讓而辭巧籀誦拱手而韜翰/摛華艶於䊵素為學藝之範先也)李斯即小篆之祖¶