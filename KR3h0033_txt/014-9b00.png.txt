有凌奪之色掣裓而返左右果逐之及門外鬬爭分裂¶
少年纔得一袖耳子敬為吳興羊欣父不疑為烏程令¶
欣時年十五六書已有意為子敬所知子敬往縣入欣¶
齋欣衣白新絹裙晝眠子敬因書其裙幅及帶欣覺歡¶
樂遂寶之後以上朝廷乃零失子敬門生以子敬書種¶
蚕後人于蚕紙中尋取大有所得謝安善書不重子敬¶
每好作書必謂被賞安輒題後答之惟桓𤣥躭玩不能¶
釋手乃撰二王紙迹雜有縑素正行之尤美者各為一¶