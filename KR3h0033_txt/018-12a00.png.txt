志㑹稽有佳山水名士多居之孫綽李克許詢支遁等¶
皆以文義冠世與羲之同好嘗與同志宴集於㑹稽山¶
隂之蘭亭羲之自為之序以申其志性愛鵝㑹稽有孤¶
居姥養一鵝善鳴求市未能得遂携親友命駕就觀姥¶
聞羲之將至烹以待之羲之嘆惜彌日又山隂有道士¶
養好鵝羲之徃觀焉意甚悦固求市之道士云為冩道¶
徳經當舉羣鵝相贈耳羲之忻然冩畢籠鵝而歸甚以¶
為樂其任率如此嘗詣門生家設嘉饌供給意甚感之¶