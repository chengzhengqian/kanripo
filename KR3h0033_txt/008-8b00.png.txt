楷則少不如老學成規矩老不如少思則老而愈妙學¶
乃少而可勉勉之不已抑有三時時然一變極其分矣¶
至如初學分布但求平正既知平正務追險絶既能險¶
絶復歸平正初謂未及中則過之後乃㑹通㑹通之際¶
人書俱老仲尼云五十知命也七十從心故以逹夷險¶
之情體權變之道亦猶謀而後動動不失宜時然後言¶
言必中理是以右軍之書末年多妙當縁思慮通審志¶
氣和平不激不厲而風規自逺子敬已下莫不鼓努為¶