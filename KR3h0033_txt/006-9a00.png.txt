章草按章草者漢黄門令史㳺所作也衛恒李誕並云¶
漢初而有草法不知其誰蕭子良云章草者漢齊相杜¶
操始變稿法非也王愔云漢元帝時史游作急就章觧¶
散𨽻體草書之漢俗簡墮漸以行之是也此乃草字之¶
梗概損𨽻之規矩縱任奔逸赴速急就因草創之義謂¶
之草書為君長告令臣下則可後漢北海敬王劉穆善草書¶
光武器之明帝為太子尤見親幸甚愛其法及穆臨病¶
明帝令為草書尺牘十餘首此其創開草書之先也至¶