士季第七　　逸少第八¶
或曰問此品之中諸子豈能悉過于逸少荅曰人之材¶
能各有長短諸子於草各有性識精魄超然神彩射人¶
逸少則格律非髙功夫又少雖圓豐妍美乃乏神氣無¶
戈㦸銛銳可畏無物象生動可奇是以劣於諸子得重¶
名者以真行故也舉世莫之能曉悉以為真草一槩若¶
所見與諸子雷同則何煩有論今製品格以代權衡於¶
物無情不饒不損惟以理伏頗能面質冀合規於元匹¶