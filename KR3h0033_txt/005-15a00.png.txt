欝結之懐雖至貴不能抑其髙雖妙算不能量其力是¶
以無為勿用同自然之功物類其形得造化之理皆不¶
知其然也可以心契不可以言宣觀之者似入廟見神¶
如窺谷無底俯猛獸之牙爪逼利劒之鋒芒肅然危然¶
方知草之微妙也子敬年十五六時嘗白其父云古之¶
章草未能宏逸今窮偽畧之理極草縱之致不若草行¶
之間於往法固殊大人宜改體且法既不定事貴變通¶
然古法亦局而執子敬才髙識逺行草之外更開一門¶