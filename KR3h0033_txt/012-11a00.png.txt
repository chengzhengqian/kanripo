能致非好竒博蓺之士不能存知予頃嘗為一體書賦¶
亦畧陳梗槩今復論之用臻其理夫始下筆須藏鋒轉¶
腕前緩後急字體形勢狀如虫蛇相鈎連意莫令斷仍¶
須簡畧為尚不貴繁冗至如稜側起伏隨勢所立大抵¶
方意圓規最妙其有誤發不可再摹恐失其筆勢若字¶
有㸃處須空中退擲下其勢猶髙峯墜石又下筆意如¶
放箭箭不欲遲遲則中物不入然則施于草跡亦須時¶
時象其篆勢八分章草古𨽻等體要相合離發人意思¶