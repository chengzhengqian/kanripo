不羇逸軌神澄囘眸而壁無全粉揮筆而氣有餘興若¶
遺能于學知遂獨荷其顛稱(張旭吴郡人左率/府長史俗號張顛)雖宜官¶
售酒子敬揮帚遐想邇觀莫能假手拘素屏及黄巻則¶
多勝而寡負猶莊周之寓言于從政乎何有(後漢師宜/官工書嗜)¶
(酒毎遇酒肆輙書于壁顧觀酒因大售計償賞足而滅/之王子敬以帚泥書壁觀者如市已上皆言旭之可比)¶
湖山降禮狂客風流落筆精絶芳詞寡仇如春林之絢¶
彩實一望而寫憂雍容省闥髙逸豁逹解朝服而歸鄉¶
斂霓裳而辭闕(賀知章字繼摩㑹稽永興人太子洗馬/德仁之孫少以文詞知名工草𨽻書進)¶