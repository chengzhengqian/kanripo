昔鍾繇與胡昭俱能為行押書繇初師劉德昇後傳蔡¶
邕筆法由是學之致妙繇臨終于囊中出授子會曰我¶
精思三十餘載行坐未嘗忘此常讀他書未能終盡惟¶
學其字每見方數悉書象之若止息一處則畫其地周¶
廣數步若在寢息則畫其被皆為之穿其用功如此右¶
軍云夫書之為取類非一故紙者陣也筆者刀矟也墨¶
者鍪甲也硯者城池也本領者將帥也心意者副將也¶
結搆者謀畧也颺筆之次第與趯挑之出入者號令也¶