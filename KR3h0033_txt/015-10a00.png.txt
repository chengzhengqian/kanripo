集冠六文而首出掩八體而孤騫眇乎若遊霧之拂春¶
林靄乎似輕雲之上銀漢頡皇之始模蟲篆未足多竒¶
劉后之嘗學雲書孰云能擬固巳工逾懸帳妙盡刻符鍾¶
繇竭力而難比伯英絶筋而不逮則知乃神乃聖包衆¶
智而同歸多藝多材摠群方而兼善諒天機之獨運豈¶
凡識之能窺臣等才浮瓶筲任叨衡石器滿之誡每切¶
於愚心棟隆之吉寔慙於明代而天慈曲奬乾造不遺¶
厚禄尊官既殫思而極寵良辰美景又申歡而接燕慶¶