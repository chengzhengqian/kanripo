(亦云千里之外/見者以為能矣)篆則周史籀秦李斯漢有蔡邕當代稱¶
之俱遺芳刻石永播清規籀之狀也若生動而神慿通¶
自然而無涯逺則虹紳結絡近則瓊樹離披斯之法也¶
馳妙思而變古立後學之宗祖如殘雪滴溜映朱檻而¶
垂氷蔓木含芳貫緑林以繩直伯喈三體八分二篆棨¶
㦸彎弧星流電轉纎逾植髪峻極層巘周及漢之三賢¶
余目驗之所先石雖貞而云亡紙可寄而保傳(史籀周/宣王時)¶
(史官著大篆教學童岐州雍城南有周宣王獵碣十枚/並作鼔形上有篆文今見打本吏部侍郎蘇朂叙記巻)¶