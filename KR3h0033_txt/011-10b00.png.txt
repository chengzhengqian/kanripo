不得其批研淵微徒自經營嶮急晚途别法貪省愛異¶
濃頭纎尾斷腰頓足一八相似十小難分屈等如勺變¶
前為學盛言祖述王蕭無妨自有訛繆星不從生籍不¶
從耒許慎門徒居然嗢噱衛恒子弟寧不傷嘆貽誤衆¶
家豈宜攻習書字之興由來尚矣沮誦蒼頡黄帝史也¶
周宣王時柱下史史籀始著籀書今六體之法誰存十¶
五之篇亡矣及秦相李斯破大篆為小篆造蒼頡七章¶
中車府令趙髙造爰厯六章太史胡毋敬造慱學七章¶