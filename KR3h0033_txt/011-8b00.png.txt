謝靈運書乃不倫遇其合時亦得入流昔子敬上表多¶
在中書雜事中皆自書竊易真本相與不疑元嘉初方¶
就索還上謝太傅殊禮表亦是其例親聞文皇説此¶
謝綜書其舅云緊潔起生寔為得賞至不重羊欣欣亦¶
憚之書法存力恨少媚好¶
顔騰之賀道力並便尺牘¶
康昕學右軍書亦欲亂真學南州識道人作右軍書貨¶
孔琳之書放縱快利筆道流便二王後畧無其比但工¶