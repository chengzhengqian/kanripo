還泛心猿躁似調誰憐失羣翼長苦葉風飄妍蚩畧同¶
彼此諷咏恨相知之晚通宵盡歡明日及去辨才云檀¶
越閒即更來此翼乃載酒赴之興後作詩如此者數四¶
詩酒為務僧俗混然遂經旬朔翼示師梁元帝自畫職¶
貢圖師嗟嘆不已因談論翰墨翼曰弟子先門皆傳二¶
王楷法書弟子又㓜來躭玩今亦有數帖自隨辨才欣¶
然曰明日來可把此看翼依期而往出其書以示辨才¶
辨才熟詳之曰是即是矣然未佳善貧道有一真跡頗¶