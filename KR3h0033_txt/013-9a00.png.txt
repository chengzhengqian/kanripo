大業之始後主頗求其書往往有獻之者及隋之季王¶
師入秦又于洛陽擒二偽主兩京袐閣之寶揚都扈從¶
之書皆為我有太宗于右軍之書特留睿賞貞觀初下¶
詔購求始盡遺逸萬幾之暇備加執玩蘭亭樂毅尤聞¶
寶重嘗令榻書人湯普徹等榻蘭亭賜梁公房𤣥齡已¶
下八人普徹竊榻以出故在外傳之及太宗晏駕本入¶
𤣥宫至髙宗又勅馮承素諸葛貞榻樂毅論及雜帖數¶
本賜長孫無忌等六人在外方有洎大聖天后御極也¶