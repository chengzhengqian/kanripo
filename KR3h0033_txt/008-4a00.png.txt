古今阻絶無所質問設有所㑹緘祕已深遂令學者茫¶
然莫知領要徒見成功之美不悟所致之由或乃就分¶
布於累年向規矩而猶逺圖真不悟習草將迷假令薄¶
解草書粗傳𨽻法則好溺偏固自閡通規詎知心手㑹¶
歸若同源而異𣲖轉用之術猶共樹而分條者乎加以¶
趣變適時行書為要題勒方富真乃居先草不兼真殆¶
於專謹真不通草殊非翰札真以㸃畫為形質使轉為¶
情性草以㸃畫為情性使轉為形質草乖使轉不能成¶