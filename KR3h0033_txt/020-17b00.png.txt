夫學書先識宗旨不知隱術難以求工鍾王以來例皆¶
口授雖則心存於法而制在臨時逄迎之態資於合宜¶
大凡筆法㸃畫八體備於永字取則而已然八體起於¶
永字之始後漢崔子玉歴鍾王已下傳授所用八體該¶
於萬事墨道之最不可不眀又聞先逹於八體之外更¶
演五勢以為制度¶
　一鈎裹勢(須圓角而蹲鋒用中指鈎以戒/之如罔同曰白南等字用之)¶
　二鈎努勢(須于指抵之中圓角而趯鋒以指包/而成之如釣勺旬勿力等字用之)¶