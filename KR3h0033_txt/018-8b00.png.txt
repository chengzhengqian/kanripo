夫用心於浩蕩之間為其為者必由意氣所感然後其¶
象如此凡一舉志則爾而况於六藝之倫乎余聞之學¶
者曰昔張旭善草書出見公孫大娘舞劍器渾脱鼓吹¶
既作言能使孤蓬自振驚沙坐飛而旭歸為之書則非常¶
矣斯意氣之感與今山人王𫝊又學為旭書居故吳公¶
子光劍池山傍積十年而功就歴游天下慕其出己者¶
師之欲増其功也及至長安舍余家為余題旌故平盧¶
節度文因感之聳髪寒肌謂吾友生曰願欲余叙其書¶