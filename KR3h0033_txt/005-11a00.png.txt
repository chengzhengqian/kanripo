變言象不測其存亡奇寶盈乎東山明珠溢乎南海其¶
道有貴而彌聖其迹有祕而莫𫝊理不可盡之于詞妙¶
不可窮之于筆非夫通𤣥達微何可至于此乎乃不朽¶
之盛事故敘而論之夫草木各務生氣不自埋没況禽¶
獸乎況人乎猛獸鷙鳥神彩各異道書法此其古文篆¶
籀時罕行用者皆闕而不議議者真正藁草之間或麟¶
鳳一毛龜龍片甲亦先不録其有名迹俱顯者一十九¶
人列之於後¶