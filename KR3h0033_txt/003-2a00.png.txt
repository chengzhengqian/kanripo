王壞孔子宅得尚書春秋論語孝經時人已不復知有¶
古文謂之科斗書漢世秘藏希有見者魏初𫝊古文者¶
出於邯鄲淳恒祖敬侯寫尚書後以示淳而淳不别至¶
正始中立三字石經轉失淳法因科斗之名遂效其形¶
太康元年汲縣人盜魏襄王冢得䇿書十餘萬言按敬¶
侯所書猶有彷彿古書亦有數種其一卷論楚事者最¶
為工妙恒竊恱之故竭愚思以贊其美愧不足以厠前¶
賢之作冀以存古人之象焉古無别名謂之字勢云¶